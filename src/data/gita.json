{
    "chapters": [
        {
            "id": 1,
            "name": "कुरूक्षेत्र के युद्धस्थल में सैन्य निरिक्षण",
            "slokas": [
                {
                    "id": 1,
                    "sanskrit": "धृतराष्ट्र उवाच\n धर्मक्षेत्रे कुरुक्षेत्रे समवेता युयुत्सव: ।\n मामका: पाण्डवाश्चैव किमकुर्वत सञ्जय ॥ १ ॥"
                },
                {
                    "id": 2,
                    "sanskrit": "सञ्जय उवाच \n दृष्ट्वा तु पाण्डवानीकं व्यूढं दुर्योधनस्तदा ।\n आचार्यमुपसङ्गम्य राजा वचनमब्रवीत् ॥ २ ॥"
                },
                {
                    "id": 3,
                    "sanskrit": "पश्यैतां पाण्डुपुत्राणामाचार्य महतीं चमूम् ।\n व्यूढां द्रुपदपुत्रेण तव शिष्येण धीमता ॥ ३ ॥"
                },
                {
                    "id": 4,
                    "sanskrit": "अत्र श‍ूरा महेष्वासा भीमार्जुनसमा युधि । \n युयुधानो विराटश्च द्रुपदश्च महारथः ॥ ४ ॥"
                },
                {
                    "id": 5,
                    "sanskrit": "धृष्टकेतुश्चेकितानः काशिराजश्च वीर्यवान् । \n पुरुजित्कुन्तिभोजश्च शैब्यश्च नरपुङ्गवः ॥ ५ ॥"
                },
                {
                    "id": 6,
                    "sanskrit": "युधामन्युश्च विक्रान्त उत्तमौजाश्च वीर्यवान् ।\n सौभद्रो द्रौपदेयाश्च सर्व एव महारथाः ॥ ६ ॥"
                },
                {
                    "id": 7,
                    "sanskrit": "अस्माकं तु विशिष्टा ये तान्निबोध द्विजोत्तम ।\n नायका मम सैन्यस्य संज्ञार्थ तान्ब्रवीमि ते ॥ ७ ॥"
                },
                {
                    "id": 8,
                    "sanskrit": "भवान्भीष्मश्च कर्णश्च कृपश्च समितिंजयः ।\n अश्वत्थामा विकर्णश्च सौमदत्तिस्तथैव च ॥ ८ ॥"
                },
                {
                    "id": 9,
                    "sanskrit": "अन्ये च बहवः श‍ूरा मदर्थे त्यक्तजीविताः ।\n नानाशस्त्रप्रहरणाः सर्वे युद्धविशारदाः ॥ ९ ॥"
                },
                {
                    "id": 10,
                    "sanskrit": "अपर्याप्त‍ं तदस्माकं बलं भीष्माभिरक्षितम् ।\n पर्याप्त‍ं त्विदमेतेषां बलं भीमाभिरक्षितम् ॥ १० ॥"
                },
                {
                    "id": 11,
                    "sanskrit": "अयनेषु च सर्वेषु यथाभागवमस्थिताः ।\n भीष्ममेवाभिरक्षन्तु भवन्तः सर्व एव हि ॥ ११ ॥"
                },
                {
                    "id": 12,
                    "sanskrit": "तस्य सञ्जनयन्हर्षं कुरुवृद्धः पितामहः ।\n सिंहनादं विनद्योच्च‍ैः शङ्खं दध्मौ प्रतापवान् ॥ १२ ॥"
                },
                {
                    "id": 13,
                    "sanskrit": "ततः शङ्खाश्च भेर्यश्च पणवानकगोमुखाः ।\n सहसैवाभ्यहन्यन्त स शब्दस्तुमुलोऽभवत् ॥ १३ ॥"
                },
                {
                    "id": 14,
                    "sanskrit": "ततः श्वेतैर्हयैर्युक्ते महति स्यन्दने स्थितौ ।\n माधवः पाण्डवश्चैव दिव्यौ शङ्खौ प्रदध्मतुः ॥ १४ ॥"
                },
                {
                    "id": 15,
                    "sanskrit": "पाञ्चजन्यं हृषीकेशो देवदत्तं धनञ्जयः ।\n पौण्ड्रं दध्मौ महाशङ्खं भीमकर्मा वृकोदरः ॥ १५ ॥"
                },
                {
                    "id": 16,
                    "sanskrit": "अनन्तविजयं राजा कुन्तीपुत्रो युधिष्ठिरः ।\n नकुलः सहदेवश्च सुघोषमणिपुष्पकौ ॥ १६ ॥"
                },
                {
                    "id": 17,
                    "sanskrit": "काश्यश्च परमेष्वास: शिखण्डी च महारथ: ।\n धृष्टद्युम्न‍ो विराटश्च सात्यकिश्‍चापराजित: ॥ १७ ॥"
                },
                {
                    "id": 18,
                    "sanskrit": "द्रुपदो द्रौपदेयाश्च सर्वश: पृथिवीपते ।\n सौभद्रश्च महाबाहु: शङ्खान्दध्मु: पृथक्पृथक् ॥ १८ ॥"
                },
                {
                    "id": 19,
                    "sanskrit": "स घोषो धार्तराष्ट्राणां हृदयानि व्यदारयत् ।\n नभश्च पृथिवीं चैव तुमुलोऽभ्यनुनादयन् ॥ १९ ॥"
                },
                {
                    "id": 20,
                    "sanskrit": "अथ व्यवस्थितान्दृष्ट्वा धार्तराष्ट्रान्कपिध्वजः ।\n प्रवृत्ते शस्त्रसम्पाते धनुरुद्यम्य पाण्डवः ।। \n हृषीकेशं तदा वाक्यमिदमाह महीपते ॥ २० ॥"
                },
                {
                    "id": 21,
                    "sanskrit": "अर्जुन उवाच \n सेनयोरुभयोर्मध्ये रथं स्थापय मेऽच्युत \n यावदेतान्निरीक्षेऽहं योद्‍धुकामानवस्थितान् ।  ॥ २१ ॥"
                },
                {
                    "id": 22,
                    "sanskrit": "कैर्मया सह योद्धव्यमस्मिन्‍रणसमुद्यमे ॥ २२ ॥"
                },
                {
                    "id": 23,
                    "sanskrit": "योत्स्यमानानवेक्षेऽहं य एतेऽत्र समागताः ।\n धार्तराष्ट्रस्य दुर्बुद्धेर्युद्धे प्रियचिकीर्षवः ॥ २३ ||"
                },
                {
                    "id": 24,
                    "sanskrit": "सञ्जय उवाच \n एवमुक्तो हृषीकेशो गुडाकेशेन भारत । \n सेनयोरुभयोर्मध्ये स्थापयित्वा रथोत्तमम् ॥ २४ ॥"
                },
                {
                    "id": 25,
                    "sanskrit": "भीष्मद्रोणप्रमुखतः सर्वेषां च महीक्षिताम् । \n उवाच पार्थ पश्यैतान्समवेतान्कुरुनिति ॥ २५ ॥"
                },
                {
                    "id": 26,
                    "sanskrit": "तत्रापश्यत्स्थितान्पार्थः पितॄनथ पितामहान्। \n आचार्यान्मातुलान्भ्रातॄन्पुत्रान्पौत्रान्सखींस्तथा। \n श्वश‍ुरान्सुहृदश्चैव सेनयोरुभयोरपि ॥ २६ ॥"
                },
                {
                    "id": 27,
                    "sanskrit": "तान्समीक्ष्य स कौन्तेयः सर्वान्बन्धूनवस्थितान् । \n कृपया परयाविष्टो विषीदन्निदमब्रवीत् ॥ २७ ॥"
                },
                {
                    "id": 28,
                    "sanskrit": "अर्जुन उवाच \n दृष्ट्वेमं स्वजनं कृष्ण युयुत्सुं समुपस्थितम् । \n सीदन्ति मम गात्राणि मुखं च परिश‍ुष्यति ॥ २८ ॥"
                },
                {
                    "id": 29,
                    "sanskrit": "वेपथुश्च शरीरे मे रोमहर्षश्च जायते । \n गाण्डीवं स्रंसते हस्तात्त्वक्च‍ैव परिदह्यते ॥ २९ ॥"
                },
                {
                    "id": 30,
                    "sanskrit": "न च शक्न‍ोम्यवस्थातुं भ्रमतीव च मे मनः । \n निमित्तानि च पश्यामि विपरीतानि केशव ॥ ३० ॥"
                },
                {
                    "id": 31,
                    "sanskrit": " न च श्रेयोऽनुपश्यामि हत्वा स्वजनमाहवे । \n न काङ्क्षे विजयं कृष्ण न च राज्यं सुखानि च  ॥ ३१ ॥"
                },
                {
                    "id": 32,
                    "sanskrit": "किं नो राज्येन गोविन्द किं भोगैर्जीवितेन वा । \n येषामर्थे काङ्‍‍क्षितं नो राज्यं भोगाः सुखानि च । ॥ ३२ ॥"
                },
                {
                    "id": 33,
                    "sanskrit": " त इमेऽवस्थिता युद्धे प्राणांस्त्यक्त्वा धनानि च । \n आचार्याः पितरः पुत्रास्तथैव च पितामहाः ॥ ३३ ॥"
                },
                {
                    "id": 34,
                    "sanskrit": "मातुलाः श्वश‍ुराः पौत्राः श्यालाः सम्बन्धिनस्तथा । \n एतान्न हन्तुमिच्छामि घ्न‍तोऽपि मधुसूदन  ॥ ३४ ॥"
                },
                {
                    "id": 35,
                    "sanskrit": "अपि त्रैलोक्यराज्यस्य हेतोः किं नु महीकृते । \n निहत्य धार्तराष्ट्रान्नः का प्रीतिः स्याज्ज‍नार्दन ।  ॥ ३५ ॥"
                },
                {
                    "id": 36,
                    "sanskrit": "पापमेवाश्रयेदस्मान्हत्वैतानाततायिनः । \n तस्मान्नार्हा वयं हन्तुं धार्तराष्ट्रान्सबान्धवान् । स्वजनं हि कथं हत्वा सुखिनः स्याम माधव  ॥ ३६ ॥"
                },
                {
                    "id": 37,
                    "sanskrit": "यद्यप्येते न पश्यन्ति लोभोपहतचेतसः । \n कुलक्षयकृतं दोषं मित्रद्रोहे च पातकम् ॥ ३७ ॥"
                },
                {
                    "id": 38,
                    "sanskrit": "कथं न ज्ञेयमस्माभिः पापादस्मन्निवर्तितुम् । \n कुलक्षयकृतं दोषं प्रपश्यद्भ‍िर्जनार्दन ॥ ३८ ॥"
                },
                {
                    "id": 39,
                    "sanskrit": "कुलक्षये प्रणश्यन्ति कुलधर्माः सनातनाः । \n धर्मे नष्टे कुलं कृत्स्नमधर्मोऽभिभवत्युत ॥ ३९ ॥"
                },
                {
                    "id": 40,
                    "sanskrit": "अधर्माभिभवात्कृष्ण प्रदुष्यन्ति कुलस्त्रियः । \n स्त्रीषु दुष्टासु वार्ष्णेय जायते वर्णसङ्करः ॥ ४० ॥"
                },
                {
                    "id": 41,
                    "sanskrit": "सङ्करो नरकायैव कुलघ्न‍ानां कुलस्य च । \n पतन्ति पितरो ह्येषां लुप्तपिण्डोदकक्रियाः ॥ ४१ ॥"
                },
                {
                    "id": 42,
                    "sanskrit": "दोषैरेतैः कुलघ्न‍ानां वर्णसङ्करकारकैः । \n उत्साद्यन्ते जातिधर्माः कुलधर्माश्च शाश्वताः ॥ ४२ ॥"
                },
                {
                    "id": 43,
                    "sanskrit": "उत्सन्नकुलधर्माणां मनुष्याणां जनार्दन । \n नरके नियतं वासो भवतीत्यनुश‍ुश्रुम ॥ ४३ ॥"
                },
                {
                    "id": 44,
                    "sanskrit": "अहो बत महत्पापं कर्तुं व्यवसिता वयम् । \n यद्राज्यसुखलोभेन हन्तुं स्वजनमुद्यताः ॥ ४४ ॥"
                },
                {
                    "id": 45,
                    "sanskrit": "यदि मामप्रतीकारमशस्त्रं शस्त्रपाणयः । \n धार्तराष्ट्रा रणे हन्युस्तन्मे क्षेमतरं भवेत् ॥ ४५ ॥"
                },
                {
                    "id": 46,
                    "sanskrit": "सञ्जय उवाच \n एवमुक्त्वार्जुनः संख्ये रथोपस्थ उपाविशत् । \n विसृज्य सशरं चापं शोकसंविग्न‍मानसः ॥ ४६ ॥"
                }
            ]
        },
        {
            "id": 2,
            "name": "गीता का सार",
            "slokas": [
                {
                    "id": 1,
                    "sanskrit": "सञ्जय उवाच \n तं तथा कृपयाविष्टमश्रुपूर्णाकुलेक्षणम् । \n विषीदन्तमिदं वाक्यमुवाच मधुसूदनः ॥ १ ॥"
                },
                {
                    "id": 2,
                    "sanskrit": "श्री भगवानुवाच \n कुतस्त्वा कश्मलमिदं विषमे समुपस्थितम् । \n अनार्यजुष्टमस्वर्ग्यकीर्तिकरमर्जुन ॥ २ ॥"
                },
                {
                    "id": 3,
                    "sanskrit": "क्ल‍ैब्यं मा स्म गमः पार्थ नैतत्त्वय्युपपद्यते । \n क्षुद्रं हृदयदौर्बल्यं त्यक्त्वोत्तिष्ठ परन्तप ॥ ३ ॥"
                },
                {
                    "id": 4,
                    "sanskrit": "अर्जुन उवाच \n कथं भीष्ममहं संख्ये द्रोणं च मधुसूदन । \n इषुभिः प्रतियोत्स्यामि पूजार्हावरिसूदन ॥ ४ ॥"
                },
                {
                    "id": 5,
                    "sanskrit": "गुरूनहत्वा हि महानुभावान् \n श्रेयो भोक्तुं भैक्ष्यमपीह लोके । \n हत्वार्थकामांस्तु गुरूनिहैव \n भुज्ज‍ीय भोगान्‍रुधिरप्रदिग्धान् ॥ ५ ॥"
                },
                {
                    "id": 6,
                    "sanskrit": "न चैतद्विद्मः कतरन्नो गरीयो \n यद्वा जयेम यदि वा नो जयेयुः । \n यानेव हत्वा न जिजीविषाम- \n स्तेऽवस्थिताः प्रमुखे धार्तराष्ट्राः ॥ ६ ॥"
                },
                {
                    "id": 7,
                    "sanskrit": "कार्पण्यदोषोपहतस्वभावः \n पृच्छामि त्वां धर्मसम्मूढचेताः । \n यच्छ्रेयः स्यान्निश्‍चितं ब्रूहि तन्मे \n शिष्यस्तेऽहं शाधि मां त्वां प्रपन्नम् ॥ ७ ॥"
                },
                {
                    "id": 8,
                    "sanskrit": "न हि प्रपश्यामि ममापनुद्याद् - \n यच्छोकमुच्छोषणमिन्द्रियाणाम् । n अवाप्य भूभावसपत्‍नमृद्धं \n राज्यं सुराणामपि चाधिपत्यम् ॥ ८ ॥"
                },
                {
                    "id": 9,
                    "sanskrit": "सञ्जय उवाच \n एवमुक्त्वा हृषीकेशं गुडाकेशः परन्तपः । \n न योत्स्य इति गोविन्दामुक्त्वा तूष्णीं बभूव ह ॥ ९ ॥"
                },
                {
                    "id": 10,
                    "sanskrit": "तमुवाच हृषीकेशः प्रहसन्निव भारत । \n सेनयोरूभयोर्मध्ये विषीदन्तमिदं वचः ॥ १० ॥"
                },
                {
                    "id": 11,
                    "sanskrit": "श्री भगवानुवाच \n अशोच्यनन्वशोचस्त्वं प्रज्ञावादांश्च भाषसे । \n गतासूनगतासूंश्च नानुशोचन्ति पण्डिताः ॥ ११ ॥"
                },
                {
                    "id": 12,
                    "sanskrit": "न त्वेवाहं जातु नासं न त्वं नेमे जनाधिपाः । \n न चैव नभविष्यामः सर्वे वयमतः परम् ॥ १२ ॥"
                },
                {
                    "id": 13,
                    "sanskrit": "देहिनोऽस्मिन्यथा देहे कौमारं यौवनं जरा । \n तथा देहान्तरप्राप्तिर्धीरस्तत्र न मुह्यति ॥ १३ ॥"
                },
                {
                    "id": 14,
                    "sanskrit": "मात्रास्पर्शास्तु कौन्तेय शीतोष्णसुखदुःखदाः । \n आगमापायिनोऽनित्यास्तांस्तितिक्षस्व भारत ॥ १४ ॥"
                },
                {
                    "id": 15,
                    "sanskrit": "यं हि न व्यथयन्त्येते पुरुषं पुरुषर्षभ । \n समदुःखसुखं धीरं सोऽमृतत्वाय कल्पते ॥ १५ ॥"
                },
                {
                    "id": 16,
                    "sanskrit": "नासतो विद्यते भावो नाभावो विद्यते सतः । \n उभयोरपि दृष्टोऽन्तस्त्वनयोस्तत्त्वदर्शिभिः ॥ १६ ॥"
                },
                {
                    "id": 17,
                    "sanskrit": "अविनाशि तु तद्विद्धि येन सर्वमिदं ततम् । \n विनाशमव्ययस्यास्य न कश्चित्कर्तुमर्हति ॥ १७ ॥"
                },
                {
                    "id": 18,
                    "sanskrit": "अन्तवन्त इमे देहा नित्यस्योक्ताः शरीरिणः । \n अनाशिनोऽप्रमेयस्य तस्माद्युध्यस्व भारत ॥ १८ ॥"
                },
                {
                    "id": 19,
                    "sanskrit": "य एनं वेत्ति हन्तारं यश्चैनं मन्यते हतम् । \n उभौ तौ न विजानीतो नायं हन्ति न हन्यते ॥ १९ ॥"
                },
                {
                    "id": 20,
                    "sanskrit": "न जायते म्रियते वा कदाचि- \n न्नायं भूत्वा भविता वा न भूयः । \n अजो नित्यः शाश्वतोऽयं पुराणो \n न हन्यते हन्यमाने शरीरे ॥ २० ॥"
                },
                {
                    "id": 21,
                    "sanskrit": "वेदाविनाशिनं नित्यं य एनमजमव्ययम् । \n कथं स पुरुषः पार्थ कं घातयति हन्ति कम् ॥ २१ ॥"
                },
                {
                    "id": 22,
                    "sanskrit": "वासांसि जीर्णानि यथा विहाय \n नवानि गृह्णाति नरोऽपराणि । \n तथा शरीराणि विहाय जीर्णा- \n न्यन्यानि संयाति नवानि देही ॥ २२ ॥"
                },
                {
                    "id": 23,
                    "sanskrit": "नैनं छिन्दन्ति शस्त्राणि नैनं दहति पावकः । \n न चैनं क्ल‍ेदयन्त्यापो न शोषयति मारुतः ॥ २३ ॥"
                },
                {
                    "id": 24,
                    "sanskrit": "अच्छेद्योऽयमदाह्योऽयमक्ल‍ेद्योऽशोष्य एव च । \n नित्यः सर्वगतः स्थाणुरचलोऽयं सनातनः ॥ २४ ॥"
                },
                {
                    "id": 25,
                    "sanskrit": "अव्यक्तोऽयमचिन्त्योऽयमविकार्योऽयमुच्यते । \n तस्मादेवं विदित्वैनं नानुशोचितुमर्हसि ॥ २५ ॥"
                },
                {
                    "id": 26,
                    "sanskrit": "अथ चैनं नित्यजातं नित्यं वा मन्यसे मृतम् । \n तथापि त्वं महाबाहो नैनं शोचितुमर्हसि ॥ २६ ॥"
                },
                {
                    "id": 27,
                    "sanskrit": "जातस्य हि ध्रुवो मृत्युर्ध्रुवं जन्म मृतस्य च । \n तस्मादपरिहार्येऽर्थे न त्वं शोचितुमर्हसि ॥ २७ ॥"
                },
                {
                    "id": 28,
                    "sanskrit": "अव्यक्तादीनि भूतानि व्यक्तमध्यानि भारत । \n अव्यक्तनिधनान्येव तत्र का परिदेवना ॥ २८ ॥"
                },
                {
                    "id": 29,
                    "sanskrit": "आश्चर्यवत्पश्यति कश्चिदेन - \n माश्चर्यवद्वदति तथैव चान्यः । \n आश्चर्यवच्च‍ैनमन्यः श‍ृणोति \n श्रुत्वाप्येनं वेद न चैव कश्चित् ॥ २९ ॥"
                },
                {
                    "id": 30,
                    "sanskrit": "देही नित्यमवध्योऽयं देहे सर्वस्य भारत । \n तस्मात्सर्वाणि भूतानि न त्वं शोचितुमर्हसि ॥ ३० ॥"
                },
                {
                    "id": 31,
                    "sanskrit": "स्वधर्ममपि चावेक्ष्य न विकम्पितुमर्हसि । \n धर्म्याद्धि युद्धाच्छ्रेयोऽन्यत्क्षत्रियस्य न विद्यते ॥ ३१ ॥"
                },
                {
                    "id": 32,
                    "sanskrit": "यदृच्छया चोपपन्नं स्वर्गद्वारमपावृतम् । \n सुखिनः क्षत्रियाः पार्थ लभन्ते युद्धमीदृशम् ॥ ३२ ॥"
                },
                {
                    "id": 33,
                    "sanskrit": "अथ चेत्त्वमिमं धर्म्यं सङ्ग्रामं न करिष्यसि । \n ततः स्वधर्मं कीर्तिं च हित्वा पापमवाप्स्यसि ॥ ३३ ॥"
                },
                {
                    "id": 34,
                    "sanskrit": "अकीर्तिं चापि भूतानि कथयिष्यन्ति तेऽव्ययाम् । \n सम्भावितस्य चाकीर्तिर्मरणादतिरिच्यते ॥ ३४ ॥"
                },
                {
                    "id": 35,
                    "sanskrit": "भयाद्रणादुपरतं मंस्यन्ते त्वां महारथाः । \n येषां च त्वं बहुमतो भूत्वा यास्यसि लाघवम् ॥ ३५ ॥"
                },
                {
                    "id": 36,
                    "sanskrit": "अवाच्यवादांश्च बहून्वदिष्यन्ति तवाहिताः । \n निन्दन्तस्तव सामर्थ्य ततो दुःखतरं नु किम् ॥ ३६ ॥"
                },
                {
                    "id": 37,
                    "sanskrit": "हतो वा प्राप्स्यसि स्वर्ग जित्वा वा भोक्ष्यसे महीम् । \n तस्मादुत्तिष्ठ कौन्तेय युद्धाय कृतनिश्चयः ॥ ३७ ॥"
                },
                {
                    "id": 38,
                    "sanskrit": "सुखदुःखे समे कृत्वा लाभालाभौ जयाजयौ । \n ततो युद्धाय युज्यस्व नैवं पापमवाप्स्यसि ॥ ३८ ॥"
                },
                {
                    "id": 39,
                    "sanskrit": "एषा तेऽभिहिता सांख्ये बुद्धिर्योगे त्विमां श‍ृणु । \n बुद्ध्या युक्तो यया पार्थ कर्मबन्धं प्रहास्यसि ॥ ३९ ॥"
                },
                {
                    "id": 40,
                    "sanskrit": "नेहाभिक्रमनाशोऽस्ति प्रत्यवायो न विद्यते । \n स्वल्पमप्यस्य धर्मस्य त्रायते महतो भयात् ॥ ४० ॥"
                },
                {
                    "id": 41,
                    "sanskrit": "व्यवसायात्मिका बुद्धिरेकेह कुरूनन्दन  \n बहुशाखा ह्यनन्ताश्च बुद्धयोऽव्यवसायिनाम् ॥ ४१ ॥"
                },
                {
                    "id": 42,
                    "sanskrit": "यामिमां पुष्पितां वाचं प्रवदन्त्यविपश्चितः । \n वेदवादरताः पार्थ नान्यदस्तीति वादिनः ॥ ४२ ॥"
                },
                {
                    "id": 43,
                    "sanskrit": "कामात्मानः स्वर्गपरा जन्मकर्मफलप्रदाम् । \n क्रियाविशेषबहुलां भोगैश्वर्यगतिं प्रति ॥ ४३ ॥"
                },
                {
                    "id": 44,
                    "sanskrit": "भोगैश्वर्यप्रसक्तानां तयापहृतचेतसाम् । \n व्यवसायात्मिका बुद्धिः समाधौ न विधीयते ॥ ४४ ॥"
                },
                {
                    "id": 45,
                    "sanskrit": "त्रैगुण्यविषया वेदा निस्त्रैगुण्यो भवार्जुन । \n निर्द्वन्द्वो नित्यसत्त्वस्थो निर्योगक्षेम आत्मवान् ॥ ४५ ॥"
                },
                {
                    "id": 46,
                    "sanskrit": "यावानर्थ उदपाने सर्वतः सम्प्लुतोदके । \n तावान्सर्वेषु वेदेषु ब्राह्मणस्य विजानतः ॥ ४६ ॥"
                },
                {
                    "id": 47,
                    "sanskrit": "कर्मण्येवाधिकारस्ते मा फलेषु कदाचन । \n मा कर्मफलहेतुर्भूर्मा ते सङ्गोऽस्त्वकर्मणि ॥ ४७ ॥"
                },
                {
                    "id": 48,
                    "sanskrit": "योगस्थः कुरु कर्माणि सङ्गं त्यक्त्वा धनञ्जय । \n सिद्ध्यसिद्ध्योः समो भूत्वा समत्वं योग उच्यते ॥ ४८ ॥"
                },
                {
                    "id": 49,
                    "sanskrit": "दूरेण ह्यवरं कर्म बुद्धियोगाद्धनञ्जय । \n बुद्धौ शरणमन्विच्छ कृपणाः फलहेतवः ॥ ४९ ॥"
                },
                {
                    "id": 50,
                    "sanskrit": "बुद्धियुक्तो जहातीह उभे सुकृतदुष्कृते । \n तस्माद्योगाय युज्यस्व योगः कर्मसु कौशलम् ॥ ५० ॥"
                },
                {
                    "id": 51,
                    "sanskrit": "कर्मजं बुद्धियुक्ता हि फलं त्यक्त्वा मनीषिणः । \n जन्मबन्धविनिर्मुक्ताः पदं गच्छन्त्यनामयम् ॥ ५१ ॥"
                },
                {
                    "id": 52,
                    "sanskrit": "यदा ते मोहकलिलं बुद्धिर्व्यतितरिष्यति । \n तदा गन्तासि निर्वेदं श्रोतव्यस्य श्रुतस्य च ॥ ५२ ॥"
                },
                {
                    "id": 53,
                    "sanskrit": "श्रुतिविप्रतिपन्ना ते यदा स्थास्यति निश्चला । \n समाधावचला बुद्धिस्तदा योगमवाप्स्यसि ॥ ५३ ॥"
                },
                {
                    "id": 54,
                    "sanskrit": "अर्जुन उवाच \n स्थितप्रज्ञस्य का भाषा समाधिस्थस्य केशव । \n स्थितधीः किं प्रभाषेत किमासीत व्रजेत किम् ॥ ५४ ॥"
                },
                {
                    "id": 55,
                    "sanskrit": "अश्रीभगवानुवाच \n प्रजहाति यदा कामान्सर्वान्पार्थ मनोगतान् । \n आत्मन्येवात्मना तुष्टः स्थितप्रज्ञस्तदोच्यते ॥ ५५ ॥"
                },
                {
                    "id": 56,
                    "sanskrit": "दुःखेष्वनुद्विग्न‍मनाः सुखेषु विगतस्पृहः । \n वीतरागभयक्रोधः स्थिधीर्मुनिरुच्यते ॥ ५६ ॥"
                },
                {
                    "id": 57,
                    "sanskrit": "यः सर्वत्रानभिस्नेहस्तत्तत्प्राप्य श‍ुभाश‍ुभम् । \n नाभिनन्दति न द्वेष्टि तस्य प्रज्ञा प्रतिष्ठिता ॥ ५७ ॥"
                },
                {
                    "id": 58,
                    "sanskrit": "यदा संहरते चायं कूर्मोऽङ्गानीव सर्वशः । \n इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ ५८ ॥"
                },
                {
                    "id": 59,
                    "sanskrit": "विषया विनिवर्तन्ते निराहारस्य देहिनः । \n रसवर्जं रसोऽप्यस्य परं दृष्ट्वा निवर्तते ॥ ५९ ॥"
                },
                {
                    "id": 60,
                    "sanskrit": "यततो ह्यपि कौन्तेय पुरुषस्य विपश्चितः । \n इन्द्रियाणि प्रमाथीनि हरन्ति प्रसभं मनः ॥ ६० ॥"
                },
                {
                    "id": 61,
                    "sanskrit": "तानि सर्वाणि संयम्य युक्त आसीत मत्परः । \n वशे हि यस्येन्द्रियाणि तस्य प्रज्ञा प्रतिष्ठिता ॥ ६१ ॥"
                },
                {
                    "id": 62,
                    "sanskrit": "ध्यायतो विषयान्पुंसः सङ्गस्तेषूपजायते । \n सङ्गात्सञ्जायते कामः कामात्क्रोधोऽभिजायते ॥ ६२ ॥"
                },
                {
                    "id": 63,
                    "sanskrit": "क्रोधाद्भ‍वति सम्मोहः सम्मोहात्स्मृतिविभ्रमः । \n स्मृतिभ्रंशाद्बुद्धिनाशो बुद्धिनाशात्प्रणश्यति ॥ ६३ ॥"
                },
                {
                    "id": 64,
                    "sanskrit": "रागद्वेषविमुक्तैस्तु विषयनिन्द्रियैश्चरन् । \n आत्मवश्यैर्विधेयात्मा प्रसादमधिगच्छति ॥ ६४ ॥"
                },
                {
                    "id": 65,
                    "sanskrit": "प्रसादे सर्वदुःखानां हानिरस्योपजायते । \n प्रसन्नचेतसो ह्याश‍ु बुद्धिः पर्यवतिष्ठते ॥ ६५ ॥"
                },
                {
                    "id": 66,
                    "sanskrit": "नास्ति बुद्धिरयुक्तस्य न चायुक्तस्य भावना । \n न चाभावयतः शान्तिरशान्तस्य कुतः सुखम् ॥ ६६ ॥"
                },
                {
                    "id": 67,
                    "sanskrit": "इन्द्रियाणां हि चरतां यन्मनोऽनुविधीयते । \n तदस्य हरति प्रज्ञां वायुर्नावमिवाम्भसि ॥ ६७ ॥"
                },
                {
                    "id": 68,
                    "sanskrit": "तस्माद्यस्य महाबाहो निगृहीतानि सर्वशः । \n इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ ६८ ॥"
                },
                {
                    "id": 69,
                    "sanskrit": "या निशा सर्वभूतानां तस्यां जागर्ति संयमी । \n यस्यां जाग्रति भूतानि सा निशा पश्यतो मुनेः ॥ ६९ ॥"
                },
                {
                    "id": 70,
                    "sanskrit": "आपूर्यमाणमचलप्रतिष्ठं \n समुद्रमापः प्रविशन्ति यद्वत् । \n तद्वत्कामा यं प्रविशन्ति सर्वे \n स शान्तिमाप्‍नोति न कामकामी ॥ ७० ॥"
                },
                {
                    "id": 71,
                    "sanskrit": "विहाय कामान्यः सर्वान्पुमांश्चरति निःस्पृहः । \n निर्ममो निरहङ्कार स शान्तिमधिगच्छति ॥ ७१ ॥"
                },
                {
                    "id": 72,
                    "sanskrit": "एषा ब्राह्मी स्थितिःपार्थ नैनां प्राप्य विमुह्यति । \n स्थित्वास्यामन्तकालेऽपि ब्रह्मनिर्वाणमृच्छति ॥ ७२ ॥"
                }

            ]
        },
        {
            "id": 3,
            "name": "कर्मयोग",
            "slokas": [
                {
                    "id": 1,
                    "sanskrit": "अर्जुन उवाच \n ज्यायसी चेत्कर्मणस्ते मता बुद्धिर्जनार्दन । \n तत्किं कर्मणि घोरे मां नियोजयसि केशव ॥ १ ॥"
                },
                {
                    "id": 2,
                    "sanskrit": "व्यामिश्रेणेव वाक्येन बुद्धिं मोहयसीव मे । \n तदेकं वद निश्चित्य येन श्रेयोऽहमाप्‍नुयाम् ॥ २ ॥"
                },
                {
                    "id": 3,
                    "sanskrit": "श्रीभगवानुवाच \n लोकेऽस्मिन्द्विविधा निष्ठा पुरा प्रोक्ता मयानघ । \n ज्ञानयोगेन सांख्यानां कर्मयोगेन योगिनाम् ॥ ३ ॥"
                },
                {
                    "id": 4,
                    "sanskrit": "न कर्मणामनारम्भान्नैष्कर्म्य पुरुषोऽश्न‍ुते । \n न च सन्न्यसनादेव सिद्धिं समधिगच्छति ॥ ४ ॥"
                },
                {
                    "id": 5,
                    "sanskrit": "न हि कश्चित्क्षणमपि जातु तिष्ठत्यकर्मकृत् । \n कार्यते ह्यवशः कर्म सर्वः प्रकृतिजैर्गुणैः ॥ ५ ॥"
                },
                {
                    "id": 6,
                    "sanskrit": "कर्मेन्द्रियाणि संयम्य य आस्ते मनसा स्मरन् । \n इन्द्रियार्थान्विमूढात्मा मिथ्याचारः स उच्यते ॥ ६ ॥"
                },
                {
                    "id": 7,
                    "sanskrit": "यस्त्विन्द्रियाणि मनसा नियम्यारभतेऽर्जुन । \n कर्मेन्द्रियैः कर्मयोगमसक्तः स विशिष्यते ॥ ७ ॥"
                },
                {
                    "id": 8,
                    "sanskrit": "नियतं कुरु कर्म त्वं कर्म ज्यायो ह्यकर्मणः । \n शरीरयात्रापि च ते न प्रसिद्ध्येदकर्मणः ॥ ८ ॥"
                },
                {
                    "id": 9,
                    "sanskrit": "यज्ञार्थात्कर्मणोऽन्यत्र लोकोऽयं कर्मबन्धनः । \n तदर्थं कर्म कौन्तेय मुक्तसङ्गः समाचर ॥ ९ ॥"
                },
                {
                    "id": 10,
                    "sanskrit": "सहयज्ञाः प्रजाः सृष्ट्वा पुरोवाच प्रजापतिः । \n अनेन प्रसविष्यध्वमेष वोऽस्त्विष्टकामधुक् ॥ १० ॥"
                },
                {
                    "id": 11,
                    "sanskrit": "देवान्भावयतातेन ते देवा भावयन्तु वः । \n परस्परं भावयन्तः श्रेयः परमवाप्स्यथ ॥ ११ ॥"
                },
                {
                    "id": 12,
                    "sanskrit": "इष्टान्भोगान्हि वो देवा दास्यन्ते यज्ञभाविताः । \n तैर्दत्तानप्रदायैभ्यो यो भुङ्क्ते स्तेन एव सः ॥ १२ ॥"
                },
                {
                    "id": 13,
                    "sanskrit": "यज्ञशिष्टाशिनः सन्तो मुच्यन्ते सर्वकिल्बिषै । \n भुञ्जते ते त्वघं पापा ये पचन्त्यात्मकारणात् ॥ १३ ॥"
                },
                {
                    "id": 14,
                    "sanskrit": "अन्नाद्भ‍वन्ति भूतानि पर्जन्यादन्नसम्भवः । \n यज्ञा‍द्भ‍‍वति पर्जन्यो यज्ञः कर्मसमुद्भ‍वः ॥ १४ ॥"
                },
                {
                    "id": 15,
                    "sanskrit": "कर्म ब्रह्मोद्भ‍वं विद्धि ब्रह्माक्षरसमुद्भ‍वम् । \n तस्मात्सर्वगतं ब्रह्म नित्यं यज्ञे प्रतिष्ठितम् ॥ १५ ॥"
                },
                {
                    "id": 16,
                    "sanskrit": "एवं प्रवर्तितं चक्रं नानुवर्तयतीह यः । \n अघायुरिन्द्रियारामो मोघं पार्थ स जीवति ॥ १६ ॥"
                },
                {
                    "id": 17,
                    "sanskrit": "यस्त्वात्मरतिरेव स्यादात्मतृप्त‍श्च मानवः । \n आत्मन्येव च सन्तुष्टस्तस्य कार्यं न विद्यते ॥ १७ ॥"
                },
                {
                    "id": 18,
                    "sanskrit": "नैव तस्य कृतेनार्थो नाकृतेनेह कश्चन । \n न चास्य सर्वभूतेषु कश्चिदर्थव्यपाश्रयः ॥ १८ ॥"
                },
                {
                    "id": 19,
                    "sanskrit": "तस्मादसक्तः सततं कार्यं कर्म समाचर । \n असक्तो ह्याचरन्कर्म परमाप्‍नोति पूरूषः ॥ १९ ॥"
                },
                {
                    "id": 20,
                    "sanskrit": "कर्मणैव हि संसिद्धिमास्थिता जनकादयः । \n लोकसङ्ग्रहमेवापि सम्पश्यन्कर्तुमर्हसि ॥ २० ॥"
                },
                {
                    "id": 21,
                    "sanskrit": "यद्यदाचरति श्रेष्ठस्तत्तदेवेतरो जनः । \n स यत्प्रमाणं कुरुते लोकस्तदनुवर्तते ॥ २१ ॥"
                },
                {
                    "id": 22,
                    "sanskrit": "न मे पार्थास्ति कर्तव्यं त्रिषु लोकेषु किञ्चन । \n नानवाप्त‍मवाप्त‍व्यं वर्त एव च कर्मणि ॥ २२ ॥"
                },
                {
                    "id": 23,
                    "sanskrit": "यदि ह्यहं न वर्तेयं जातु कर्मण्यतन्द्रितः । \n मम वर्त्मानुवर्तन्ते मनुष्याः पार्थ सर्वशः ॥ २३ ॥"
                },
                {
                    "id": 24,
                    "sanskrit": "उत्सीदेयुरिमे लोका न कुर्यां कर्म चेदहम् । \n सङ्करस्य च कर्ता स्यामुपहन्यामिमाः प्रजाः ॥ २४ ॥"
                },
                {
                    "id": 25,
                    "sanskrit": "सक्ताः कर्मण्यविद्वांसो यथा कुर्वन्ति भारत । \n कुर्याद्विद्वांस्तथासक्तश्चिकीर्षुर्लोकसङ्‍‍ग्रहम् ॥ २५ ॥"
                },
                {
                    "id": 26,
                    "sanskrit": "न बुद्धिभेदं जनयेदज्ञानां कर्मसङ्गिनाम् । \n जोषयेत्सर्वकर्माणि विद्वान्युक्तः समाचरन् ॥ २६ ॥"
                },
                {
                    "id": 27,
                    "sanskrit": "प्रकृतेः क्रियमाणानि गुणैः कर्माणि सर्वशः । \n अहङ्कारविमूढात्मा कर्ताहमिति मन्यते ॥ २७ ॥"
                },
                {
                    "id": 28,
                    "sanskrit": "तत्त्ववित्तु महाबाहो गुणकर्मविभागयोः । \n गुणा गुणेषु वर्तन्त इति मत्वा न सज्ज‍ते ॥ २८ ॥"
                },
                {
                    "id": 29,
                    "sanskrit": "प्रकृतेर्गुणसम्मूढाः सज्ज‍न्ते गुणकर्मसु । \n तानकृत्स्नविदो मन्दान्कृत्स्नविन्न विचालयेत् ॥ २९ ॥"
                },
                {
                    "id": 30,
                    "sanskrit": "मयि सर्वाणि कर्माणि सन्न्यस्याध्यात्मचेतसा । \n निराशीर्निर्ममो भूत्वा युध्यस्व विगतज्वरः ॥ ३० ॥"
                },
                {
                    "id": 31,
                    "sanskrit": "ये मे मतमिदं नित्यमनुतिष्ठन्ति मानवाः । \n श्रद्धावन्तोऽनसूयन्तो मुच्यन्ते तेऽपि कर्मभिः ॥ ३१ ॥"
                },
                {
                    "id": 32,
                    "sanskrit": "ये त्वेतदभ्यसूयन्तो नानुतिष्ठन्ति मे मतम् । \n सर्वज्ञानविमूढांस्तान्विद्धि नष्टानचेतसः ॥ ३२ ॥"
                },
                {
                    "id": 33,
                    "sanskrit": "सदृशं चेष्टते स्वस्याः प्रकृतेर्ज्ञानवानपि । \n प्रकृतिं यान्ति भूतानि निग्रहः किं करिष्यति ॥ ३३ ॥"
                },
                {
                    "id": 34,
                    "sanskrit": "इन्द्रियस्येन्द्रियस्यार्थे रागद्वेषौ व्यवस्थितौ । \n तयोर्न वशमागच्छेत्तौ ह्यस्य परिपन्थिनौ ॥ ३४ ॥"
                },
                {
                    "id": 35,
                    "sanskrit": "श्रेयान्स्वधर्मो विगुणः परधर्मात्स्वनुष्ठितात् । \n स्वधर्मे निधनं श्रेयः परधर्मो भयावहः ॥ ३५ ॥"
                },
                {
                    "id": 36,
                    "sanskrit": "अर्जुन उवाच \n अथ केन प्रयुक्तोऽयं पापं चरति पूरुषः । \n अनिच्छन्नपि वार्ष्णेय बलादिव नियोजितः ॥ ३६ ॥"
                },
                {
                    "id": 37,
                    "sanskrit": "श्री भगवानुवाच \n काम एष क्रोध एष रजोगुणसमुद्भ‍वः । \n महाशनो महापाप्मा विद्ध्येनमिह वैरिणम् ॥ ३७ ॥"
                },
                {
                    "id": 38,
                    "sanskrit": "धूमेनाव्रियते वह्निर्यथादर्शो मलेन च । \n यथोल्बेनावृतो गर्भस्तथा तेनेदमावृत्तम् ॥ ३८ ॥"
                },
                {
                    "id": 39,
                    "sanskrit": "आवृतं ज्ञानमेतेन ज्ञानिनो नित्यवैरिणा । \n कामरूपेण कौन्तेय दुष्पूरेणानलेन च ॥ ३९ ॥"
                },
                {
                    "id": 40,
                    "sanskrit": "इन्द्रियाणि मनो बुद्धिरस्याधिष्ठानमुच्यते । \n एतैर्विमोहयत्येष ज्ञानमावृत्य देहिनम् ॥ ४० ॥"
                },
                {
                    "id": 41,
                    "sanskrit": "तस्मात्त्वमिन्द्रियाण्यादौ नियम्य भरतर्षभ । \n पाप्मानं प्रजहि ह्येनं ज्ञानविज्ञाननाशनम् ॥ ४१ ॥"
                },
                {
                    "id": 42,
                    "sanskrit": "इन्द्रियाणि पराण्याहुरिन्द्रियेभ्यः परं मनः । \n मनसस्तु परा बुद्धिर्यो बुद्धेः परतस्तु सः ॥ ४२ ॥"
                },
                {
                    "id": 43,
                    "sanskrit": "एवं बुद्धेः परं बुद्ध्वा संस्तभ्यात्मानमात्मना । \n जहि शत्रुं महाबाहो कामरूपं दुरासदम् ॥ ४३ ॥"
                }
            ]
        },
        {
            "id": 4,
            "name": "दिव्य ज्ञान",
            "slokas": [
                {
                    "id": 1,
                    "sanskrit": "श्रीभगवानुवाच \n इमं विवस्वते योगं प्रोक्तवानहमव्ययम् । \n विवस्वान्मनवे प्राह मनुरिक्ष्वाकवेऽब्रवीत् ॥ १ ॥"
                },
                {
                    "id": 2,
                    "sanskrit": "एवं परम्पराप्राप्तमिमं राजर्षयो विदुः । \n स कालेनेह महता योगे नष्टः परन्तप ॥ २ ॥"
                },
                {
                    "id": 3,
                    "sanskrit": "स एवायं मया तेऽद्य योगः प्रोक्तः पुरातनः । \n भक्तोऽसि मे सखा चेति रहस्यं ह्येतदुत्तमम् ॥ ३ ॥"
                },
                {
                    "id": 4,
                    "sanskrit": "अर्जुन उवाच \n अपरं भवतो जन्म परं जन्म विवस्वतः । \n कथमेतद्विजानीयां त्वमादौ प्रोक्तवानिति ॥ ४ ॥"
                },
                {
                    "id": 5,
                    "sanskrit": "श्रीभगवानुवाच \n बहूनि मे व्यतीतानि जन्मानि तव चार्जुन । \n तान्यहं वेद सर्वाणि न त्वं वेत्थ परन्तप ॥ ५ ॥"
                },
                {
                    "id": 6,
                    "sanskrit": "अजोऽपि सन्नव्ययात्मा भूतानामीश्वरोऽपि सन् । \n प्रकृतिं स्वामधिष्ठाय सम्भवाम्यात्ममायया ॥ ६ ॥"
                },
                {
                    "id": 7,
                    "sanskrit": "यदा यदा हि धर्मस्य ग्लानिर्भवति भारत । \n अभ्युत्थानमधर्मस्य तदात्मानं सृजाम्यहम् ॥ ७ ॥"
                },
                {
                    "id": 8,
                    "sanskrit": "परित्राणाय साधुनां विनाशाय च दुष्कृताम् । \n धर्मसंस्थानार्थाय सम्भवामि युगे युगे ॥ ८ ॥"
                },
                {
                    "id": 9,
                    "sanskrit": "जन्म कर्म च मे दिव्यमेवं यो वेत्ति तत्त्वतः । \n त्यक्त्वा देहं पुनर्जन्म नैति मामेति सोऽर्जुन ॥ ९ ॥"
                },
                {
                    "id": 10,
                    "sanskrit": "वीतरागभयक्रोधा मन्मया मामुपाश्रिताः । \n बहवो ज्ञानतपसा पूता मद्भ‍ावमागताः ॥ १० ॥"
                },
                {
                    "id": 11,
                    "sanskrit": "ये यथा मां प्रपद्यन्ते तांस्तथैव भजाम्यहम् । \n मम वर्त्मानुवर्तन्ते मनुष्याः पार्थ सर्वशः ॥ ११ ॥"
                },
                {
                    "id": 12,
                    "sanskrit": "काङ्क्षन्तः कर्मणां सिद्धिं यजन्त इह देवता । \n क्षिप्रं हि मानुषे लोके सिद्धिर्भवति कर्मजा ॥ १२ ॥"
                },
                {
                    "id": 13,
                    "sanskrit": "चातुर्वर्ण्यं मया सृष्टं गुणकर्मविभागशः । \n तस्य कर्तारमपि मां विद्ध्यकर्तारमव्ययम् ॥ १३ ॥"
                },
                {
                    "id": 14,
                    "sanskrit": "न मां कर्माणि लिम्पन्ति न मे कर्मफले स्पृहा । \n इति मां योऽभिजानाति कर्मभिर्न स बध्यते ॥ १४ ॥"
                },
                {
                    "id": 15,
                    "sanskrit": "एवं ज्ञात्वा कृतं कर्म पूर्वैरपि मुमुक्षुभिः । \n कुरु कर्मैव तस्मात्त्वं पूर्वैः पूर्वतरं कृतम् ॥ १५ ॥"
                },
                {
                    "id": 16,
                    "sanskrit": "किं कर्म किमकर्मेति कवयोऽप्यत्र मोहिताः । \n तत्ते कर्म प्रवक्ष्यामि यज्ज्ञात्वा मोक्ष्यसेऽश‍ुभात् ॥ १६ ॥"
                },
                {
                    "id": 17,
                    "sanskrit": "कर्मणो ह्यपि बोद्धव्यं बोद्धव्यं च विकर्मणः । \n अकर्मणश्च बोद्धव्यं गहना कर्मणो गतिः ॥ १७ ॥"
                },
                {
                    "id": 18,
                    "sanskrit": "कर्मण्यकर्म यः पश्येदकर्मणि च कर्म यः । \n स बुद्धिमान्मनुष्येषु स युक्तः कृत्स्नकर्मकृत् ॥ १८ ॥"
                },
                {
                    "id": 19,
                    "sanskrit": "यस्य सर्वे समारम्भाः कामसंकल्पवर्जिताः । \n ज्ञानाग्निदग्धकर्माणं तमाहुः पण्डितं बुधाः ॥ १९ ॥"
                },
                {
                    "id": 20,
                    "sanskrit": "त्यक्त्वा कर्मफलासङ्गं नित्यतृप्तो निराश्रयः । \n कर्मण्यभिप्रवृत्तोऽपि नैव किञ्चित्करोति सः ॥ २० ॥"
                },
                {
                    "id": 21,
                    "sanskrit": "निराशीर्यतचित्तात्मा त्यक्तसर्वपरिग्रहः । \n शारीरं केवलं कर्म कुर्वन्नाप्‍नोति किल्बिषम् ॥ २१ ॥"
                },
                {
                    "id": 22,
                    "sanskrit": "यदृच्छालाभसंतुष्टो द्वन्द्वातीतो विमत्सरः । \n समः सिद्धावसिद्धौ च कृत्वापि न निबध्यते ॥ २२ ॥"
                },
                {
                    "id": 23,
                    "sanskrit": "गतसङ्गस्य मुक्तस्य ज्ञानावस्थितचेतसः । \n यज्ञायाचरतः कर्म समग्रं प्रविलीयते ॥ २३ ॥"
                },
                {
                    "id": 24,
                    "sanskrit": "ब्रह्मार्पणं ब्रह्म हविर्ब्रह्माग्न‍ौ ब्रह्मणा हुतम् । \n ब्रह्मैव तेन गन्तव्यं ब्रह्मकर्मसमाधिना ॥ २४ ॥"
                },
                {
                    "id": 25,
                    "sanskrit": "दैवमेवापरे यज्ञं योगिनः पर्युपासते । \n ब्रह्माग्न‍ावपरे यज्ञं यज्ञेनैवोपजुह्वति ॥ २५ ॥"
                },
                {
                    "id": 26,
                    "sanskrit": "श्रोत्रादीनीन्द्रियाण्यन्ये संयमाग्न‍िषु जुह्वति । \n शब्दादीन्विषयानन्य इन्द्रियाग्न‍िषु जुह्वति ॥ २६ ॥"
                },
                {
                    "id": 27,
                    "sanskrit": "सर्वाणीन्द्रियकर्माणि प्राणकर्माणि चापरे । \n आत्मसंयमयोगाग्न‍ौ जुह्वति ज्ञानदीपिते ॥ २७ ॥"
                },
                {
                    "id": 28,
                    "sanskrit": "द्रव्ययज्ञास्तपोयज्ञा योगयज्ञास्तथापरे । \n स्वाध्यायज्ञानयज्ञाश्च यतयः संशितव्रताः ॥ २८ ॥"
                },
                {
                    "id": 29,
                    "sanskrit": "अपाने जुह्वति प्राणं प्राणेऽपानं तथापरे । \n प्राणापानगती रुद्ध्वा प्राणायामपरायणाः । \n अपरे नियताहाराः प्राणान्प्राणेषु जुह्वति ॥ २९ ॥"
                },
                {
                    "id": 30,
                    "sanskrit": "सर्वेऽप्येते यज्ञविदो यज्ञक्षपितकल्मषाः । \n यज्ञशिष्टामृतभुजो यान्ति ब्रह्म सनातनम् ॥ ३० ॥"
                },
                {
                    "id": 31,
                    "sanskrit": "नायं लोकोऽस्त्ययज्ञस्य कुतोऽन्यः कुरुसत्तम ॥ ३१ ॥"
                },
                {
                    "id": 32,
                    "sanskrit": "एवं बहुविधा यज्ञा वितता ब्रह्मणो मुखे । \n कर्मजान्विद्धि तान्सर्वानेवं ज्ञात्वा विमोक्ष्यसे ॥ ३२ ॥"
                },
                {
                    "id": 33,
                    "sanskrit": "श्रेयान्द्रव्यमयाद्यज्ञाज्ज्ञानयज्ञः परन्तप । \n सर्वं कर्माखिलं पार्थ ज्ञाने परिसमाप्यते ॥ ३३ ॥"
                },
                {
                    "id": 34,
                    "sanskrit": "तद्विद्धि प्रणिपातेन परिप्रश्न‍ेन सेवया । \n उपदेक्ष्यन्ति ते ज्ञानं ज्ञानिनस्तत्त्वदर्शिनः ॥ ३४ ॥"
                },
                {
                    "id": 35,
                    "sanskrit": "यज्ज्ञात्वा न पुनर्मोहमेवं यास्यसि पाण्डव । \n येन भूतान्यशेषाणि द्रक्ष्यस्यात्मन्यथो मयि ॥ ३५ ॥"
                },
                {
                    "id": 36,
                    "sanskrit": "अपि चेदसि पापेभ्यः सर्वेभ्यः पापकृत्तमः । \n सर्वं ज्ञानप्ल‍वेनैव वृजिनं सन्तरिष्यसि ॥ ३६ ॥"
                },
                {
                    "id": 37,
                    "sanskrit": "यथैधांसि समिद्धोऽग्न‍िर्भस्मसात्कुरुतेऽर्जुन । \n ज्ञानाग्न‍िः सर्वकर्माणि भस्मसात्कुरुते तथा ॥ ३७ ॥"
                },
                {
                    "id": 38,
                    "sanskrit": "न हि ज्ञानेन सदृशं पवित्रमिह विद्यते । \n तत्स्वयं योगसंसिद्धः कालेनात्मनि विन्दति ॥ ३८ ॥"
                },
                {
                    "id": 39,
                    "sanskrit": "श्रद्धावाँल्ल‍भते ज्ञानं तत्परः संयतेन्द्रियः । \n ज्ञानं लब्ध्वा परां शान्तिमचिरेणाधिगच्छति ॥ ३९ ॥"
                },
                {
                    "id": 40,
                    "sanskrit": "अज्ञश्चाश्रद्दधानश्च संशयात्मा विनश्यति । \n नायं लोकोऽस्ति न परो न सुखं संशयात्मनः ॥ ४० ॥"
                },
                {
                    "id": 41,
                    "sanskrit": "योगसन्न्यस्तकर्माणं ज्ञानसञ्छिन्नसंशयम् । \n आत्मवन्तं न कर्माणि निबध्न‍‍न्ति धनञ्जय ॥ ४१ ॥"
                },
                {
                    "id": 42,
                    "sanskrit": "तस्मादज्ञानसम्भूतं हृत्स्थं ज्ञानासिनात्मनः । \n छित्त्वैनं संशयं योगमातिष्ठोत्तिष्ठ भारत ॥ ४२ ॥"
                }
            ]
        },
        {
            "id": 5,
            "name": "कर्मयोग-कृष्णभावनाभावित कर्म",
            "slokas": [
                {
                    "id": 1,
                    "sanskrit": "अर्जुन उवाच \n सन्न्यासं कर्मणां कृष्ण पुनर्योगं च शंससि । \n यच्छ्रेय एतयोरेकं तन्मे ब्रूहि सुनिश्चितम् ॥ १ ॥"
                },
                {
                    "id": 2,
                    "sanskrit": "श्रीभगवानुवाच \n सन्न्यास: कर्मयोगश्च नि:श्रेयसकरावुभौ । \n तयोस्तु कर्मसन्न्यासात्कर्मयोगो विशिष्यते ॥ २ ॥"
                },
                {
                    "id": 3,
                    "sanskrit": "ज्ञेय: स नित्यसन्न्यासी यो न द्वेष्टि न काङ्‍क्षति । \n निर्द्वन्द्वो हि महाबाहो सुखं बन्धात्प्रमुच्यते ॥ ३ ॥"
                },
                {
                    "id": 4,
                    "sanskrit": "सां‍ख्ययोगौ पृथग्बाला: प्रवदन्ति न पण्डिता: । \n एकमप्यास्थित: सम्यगुभयोर्विन्दते फलम् ॥ ४ ॥"
                },
                {
                    "id": 5,
                    "sanskrit": "यत्सां‍ख्यै: प्राप्यते स्थानं तद्योगैरपि गम्यते । \n एकं सां‍ख्यं च योगं च य: पश्यति स पश्यति ॥ ५ ॥"
                },
                {
                    "id": 6,
                    "sanskrit": "सन्न्यासस्तु महाबाहो दु:खमाप्‍तुमयोगत: । \n योगयुक्तो मुनिर्ब्रह्म न चिरेणाधिगच्छति ॥ ६ ॥"
                },
                {
                    "id": 7,
                    "sanskrit": "योगयुक्तो विश‍ुद्धात्मा विजितात्मा जितेन्द्रिय: । \n सर्वभूतात्मभूतात्मा कुर्वन्नपि न लिप्यते ॥ ७ ॥"
                },
                {
                    "id": 8,
                    "sanskrit": "नैव किञ्चित्करोमीति युक्तो मन्येत तत्त्ववित् । \n पश्यञ्श‍ृण्वन्स्पृशञ्जिघ्रन्नश्न‍न्गच्छन्स्वपन्श्वसन् ॥ ८ ॥"
                },
                {
                    "id": 9,
                    "sanskrit": "प्रलपन्विसृजन्गृह्णन्नुन्मिषन्निमिषन्नपि । \n इन्द्रियाणीन्द्रियार्थेषु वर्तन्त इति धारयन् ॥ ९ ॥"
                },
                {
                    "id": 10,
                    "sanskrit": "ब्रह्मण्याधाय कर्माणि सङ्गं त्यक्त्वा करोति य: । \n लिप्यते न स पापेन पद्मपत्रमिवाम्भसा ॥ १० ॥"
                },
                {
                    "id": 11,
                    "sanskrit": "कायेन मनसा बुद्ध्या केवलैरिन्द्रियैरपि । \n योगिन: कर्म कुर्वन्ति सङ्गं त्यक्त्वात्म‍श‍ुद्धये ॥ ११ ॥"
                },
                {
                    "id": 12,
                    "sanskrit": "युक्त: कर्मफलं त्यक्त्वा शान्तिमाप्‍नोति नैष्ठिकीम् । \n अयुक्त: कामकारेण फले सक्तो निबध्यते ॥ १२ ॥"
                },
                {
                    "id": 13,
                    "sanskrit": "सर्वकर्माणि मनसा सन्न्यस्यास्ते सुखं वशी । \n नवद्वारे पुरे देही नैव कुर्वन्न कारयन् ॥ १३ ॥"
                },
                {
                    "id": 14,
                    "sanskrit": "न कर्तृत्वं न कर्माणि लोकस्य सृजति प्रभु: । \n न कर्मफलसंयोगं स्वभावस्तु प्रवर्तते ॥ १४ ॥"
                },
                {
                    "id": 15,
                    "sanskrit": "नादत्ते कस्यचित्पापं न चैव सुकृतं विभु: । \n अज्ञानेनावृतं ज्ञानं तेन मुह्यन्ति जन्तव: ॥ १५ ॥"
                },
                {
                    "id": 16,
                    "sanskrit": "ज्ञानेन तु तदज्ञानं येषां नाशितमात्मन: । \n तेषामादित्यवज्ज्ञानं प्रकाशयति तत्परम् ॥ १६ ॥"
                },
                {
                    "id": 17,
                    "sanskrit": "तद्बुद्धयस्तदात्मानस्तन्निष्ठास्तत्परायणा: । \n गच्छन्त्यपुनरावृत्तिं ज्ञाननिर्धूतकल्मषा: ॥ १७ ॥"
                },
                {
                    "id": 18,
                    "sanskrit": "विद्याविनयसम्पन्ने ब्राह्मणे गवि हस्तिनि । \n श‍ुनि चैव श्वपाके च पण्डिता: समदर्शिन: ॥ १८ ॥"
                },
                {
                    "id": 19,
                    "sanskrit": "इहैव तैर्जित: सर्गो येषां साम्ये स्थितं मन: । \n निर्दोषं हि समं ब्रह्म तस्माद्‍ब्रह्मणि ते स्थिता: ॥ १९ ॥"
                },
                {
                    "id": 20,
                    "sanskrit": "न प्रहृष्येत्प्रियं प्राप्य नोद्विजेत्प्राप्य चाप्रियम् । \n स्थिरबुद्धिरसम्मूढो ब्रह्मविद्‍ब्रह्मणि स्थित: ॥ २० ॥"
                },
                {
                    "id": 21,
                    "sanskrit": "बाह्यस्पर्शेष्वसक्तात्मा विन्दत्यात्मनि यत्सुखम् । \n स ब्रह्मयोगयुक्तात्मा सुखमक्षयमश्न‍ुते ॥ २१ ॥"
                },
                {
                    "id": 22,
                    "sanskrit": "ये हि संस्पर्शजा भोगा दु:खयोनय एव ते । \n आद्यन्तवन्त: कौन्तेय न तेषु रमते बुध: ॥ २२ ॥"
                },
                {
                    "id": 23,
                    "sanskrit": "शक्न‍ोतीहैव य: सोढुं प्राक्शरीरविमोक्षणात् । \n कामक्रोधोद्भ‍वं वेगं स युक्त: स सुखी नर: ॥ २३ ॥"
                },
                {
                    "id": 24,
                    "sanskrit": "योऽन्त:सुखोऽन्तरारामस्तथान्तर्ज्योतिरेव य: । \n स योगी ब्रह्मनिर्वाणं ब्रह्मभूतोऽधिगच्छति ॥ २४ ॥"
                },
                {
                    "id": 25,
                    "sanskrit": "लभन्ते ब्रह्मनिर्वाणमृषय: क्षीणकल्मषा: । \n छिन्नद्वैधा यतात्मान: सर्वभूतहिते रता: ॥ २५ ॥"
                },
                {
                    "id": 26,
                    "sanskrit": "कामक्रोधविमुक्तानां यतीनां यतचेतसाम् । \n अभितो ब्रह्मनिर्वाणं वर्तते विदितात्मनाम् ॥ २६ ॥"
                },
                {
                    "id": 27,
                    "sanskrit": "स्पर्शान्कृत्वा बहिर्बाह्यांश्चक्षुश्चैवान्तरे भ्रुवो: । \n प्राणापानौ समौ कृत्वा नासाभ्यन्तरचारिणौ ॥ २७ ॥"
                },
                {
                    "id": 28,
                    "sanskrit": "यतेन्द्रियमनोबुद्धिर्मुनिर्मोक्षपरायण: । \n विगतेच्छाभयक्रोधो य: सदा मुक्त एव स: ॥ २८ ॥"
                },
                {
                    "id": 29,
                    "sanskrit": "भोक्तारं यज्ञतपसां सर्वलोकमहेश्वरम् । \n सुहृदं सर्वभूतानां ज्ञात्वा मां शान्तिमृच्छति ॥ २९ ॥"
                }
            ]
        },
        {
            "id": 6,
            "name": "ध्यान योग",
            "slokas": [
                {
                    "id": 1,
                    "sanskrit": "श्रीभगवानुवाच \n अनाश्रित: कर्मफलं कार्यं कर्म करोति य: । \n स सन्न्यासी च योगी च न निरग्न‍िर्न चाक्रिय: ॥ १ ॥"
                },
                {
                    "id": 2,
                    "sanskrit": "यं सन्न्यासमिति प्राहुर्योगं तं विद्धि पाण्डव । \n न ह्यसन्न्यस्तसङ्कल्पो योगी भवति कश्चन ॥ २ ॥"
                },
                {
                    "id": 3,
                    "sanskrit": "आरुरुक्षोर्मुनेर्योगं कर्म कारणमुच्यते । \n योगारूढस्यतस्यैव शम: कारणमुच्यते ॥ ३ ॥"
                },
                {
                    "id": 4,
                    "sanskrit": "यदा हि नेन्द्रियार्थेषु न कर्मस्वनुषज्ज‍ते । \n सर्वसङ्कल्पसन्न्यासी योगारूढस्तदोच्यते ॥ ४ ॥"
                },
                {
                    "id": 5,
                    "sanskrit": "उद्धरेदात्मनात्मानं नात्मानमवसादयेत् । \n आत्मैव ह्यात्मनो बन्धुरात्मैव रिपुरात्मन: ॥ ५ ॥"
                },
                {
                    "id": 6,
                    "sanskrit": "बन्धुरात्मात्मनस्तस्य येनात्मैवात्मना जित: । \n अनात्मनस्तु शत्रुत्वे वर्तेतात्मैव शत्रुवत् ॥ ६ ॥"
                },
                {
                    "id": 7,
                    "sanskrit": "जितात्मन: प्रशान्तस्य परमात्मा समाहित: । \n शीतोष्णसुखदु:खेषु तथा मानापमानयो: ॥ ७ ॥"
                },
                {
                    "id": 8,
                    "sanskrit": "ज्ञानविज्ञानतृप्‍तात्मा कूटस्थो विजितेन्द्रिय: । \n युक्त इत्युच्यते योगी समलोष्ट्राश्मकाञ्चन: ॥ ८ ॥"
                },
                {
                    "id": 9,
                    "sanskrit": "सुहृन्मित्रार्युदासीनमध्यस्थद्वेष्यबन्धुषु । \n साधुष्वपि च पापेषु समबुद्धिर्विशिष्यते ॥ ९ ॥"
                },
                {
                    "id": 10,
                    "sanskrit": "ब्योगी युञ्जीत सततमात्मानं रहसि स्थित: । \n एकाकी यतचित्तात्मा निराशीरपरिग्रह: ॥ १० ॥"
                },
                {
                    "id": 11,
                    "sanskrit": "श‍ुचौ देशे प्रतिष्ठाप्य स्थिरमासनमात्मन: । \n नात्युच्छ्रितं नातिनीचं चैलाजिनकुशोत्तरम् ॥ ११ ॥"
                },
                {
                    "id": 12,
                    "sanskrit": "तत्रैकाग्रं मन: कृत्वा यतचित्तेन्द्रियक्रिय । \n उपविश्यासने युञ्‍ज्याद्योगमात्मविश‍ुद्धये ॥ १२ ॥"
                },
                {
                    "id": 13,
                    "sanskrit": "समं कायशिरोग्रीवं धारयन्नचलं स्थिर: । \n सम्प्रेक्ष्य नासिकाग्रं स्वं दिशश्चानवलोकयन् ॥ १३ ॥"
                },
                {
                    "id": 14,
                    "sanskrit": "प्रशान्तात्मा विगतभीर्ब्रह्मचारिव्रते स्थित: । \n मन: संयम्य मच्च‍ित्तो युक्त आसीत मत्पर: ॥ १४ ॥"
                },
                {
                    "id": 15,
                    "sanskrit": "युञ्जन्नेवं सदात्मानं योगी नियतमानस: । \n शान्तिं निर्वाणपरमां मत्संस्थामधिगच्छति ॥ १५ ॥"
                },
                {
                    "id": 16,
                    "sanskrit": "नात्यश्न‍तस्तु योगोऽस्ति न चैकान्तमनश्न‍त: । \n न चातिस्वप्‍नशीलस्य जाग्रतो नैव चार्जुन ॥ १६ ॥"
                },
                {
                    "id": 17,
                    "sanskrit": "युक्ताहारविहारस्य युक्तचेष्टस्य कर्मसु । \n युक्तस्वप्‍नावबोधस्य योगो भवति दु:खहा ॥ १७ ॥"
                },
                {
                    "id": 18,
                    "sanskrit": "यदा विनियतं चित्तमात्मन्येवावतिष्ठते । \n निस्पृह: सर्वकामेभ्यो युक्त इत्युच्यते तदा ॥ १८ ॥"
                },
                {
                    "id": 19,
                    "sanskrit": "यथा दीपो निवातस्थो नेङ्गते सोपमा स्मृता । \n योगिनो यतचित्तस्य युञ्जतो योगमात्मन: ॥ १९ ॥"
                },
                {
                    "id": 20,
                    "sanskrit": "यत्रोपरमते चित्तं निरुद्धं योगसेवया । \n यत्र चैवात्मनात्मानं पश्यन्नात्मनि तुष्यति ॥ २० ॥"
                },
                {
                    "id": 21,
                    "sanskrit": "सुखमात्यन्तिकं यत्तद्‍बुद्धिग्राह्यमतीन्द्रियम् । \n वेत्ति यत्र न चैवायं स्थितश्चलति तत्त्वत: ॥ २१ ॥"
                },
                {
                    "id": 22,
                    "sanskrit": "यं लब्ध्वा चापरं लाभं मन्यते नाधिकं तत: । \n यस्मिन्स्थितो न दु:खेन गुरुणापि विचाल्यते ॥ २२ ॥"
                },
                {
                    "id": 23,
                    "sanskrit": "तं विद्याद्दु:खसंयोगवियोगं योगसंज्ञितम् ॥ २३ ॥"
                },
                {
                    "id": 24,
                    "sanskrit": "स निश्चयेन योक्तव्यो योगोऽनिर्विण्णचेतसा । \n सङ्कल्पप्रभवान्कामांस्त्यक्त्वा सर्वानशेषत: । \n मनसैवेन्द्रियग्रामं विनियम्य समन्तत: ॥ २४ ॥"
                },
                {
                    "id": 25,
                    "sanskrit": "शनै: शनैरुपरमेद्‍बुद्ध्या धृतिगृहीतया । \n आत्मसंस्थं मन: कृत्वा न किञ्चिदपि चिन्तयेत् ॥ २५ ॥"
                },
                {
                    "id": 26,
                    "sanskrit": "यतो यतो निश्चलति मनश्चञ्चलमस्थिरम् । \n ततस्ततो नियम्यैतदात्मन्येव वशं नयेत् ॥ २६ ॥"
                },
                {
                    "id": 27,
                    "sanskrit": "प्रशान्तमनसं ह्येनं योगिनं सुखमुत्तमम् । \n उपैति शान्तरजसं ब्रह्मभूतमकल्मषम् ॥ २७ ॥"
                },
                {
                    "id": 28,
                    "sanskrit": "युञ्जन्नेवं सदात्मानं योगी विगतकल्मष: । \n सुखेन ब्रह्मसंस्पर्शमत्यन्तं सुखमश्न‍ुते ॥ २८ ॥"
                },
                {
                    "id": 29,
                    "sanskrit": "सर्वभूतस्थमात्मानं सर्वभूतानि चात्मनि । \n ईक्षते योगयुक्तात्मा सर्वत्र समदर्शन: ॥ २९ ॥"
                },
                {
                    "id": 30,
                    "sanskrit": "यो मां पश्यति सर्वत्र सर्वं च मयि पश्यति । \n तस्याहं न प्रणश्यामि स च मे न प्रणश्यति ॥ ३० ॥"
                },
                {
                    "id": 31,
                    "sanskrit": "सर्वभूतस्थितं यो मां भजत्येकत्वमास्थित: । \n सर्वथा वर्तमानोऽपि स योगी मयि वर्तते ॥ ३१ ॥"
                },
                {
                    "id": 32,
                    "sanskrit": "आत्मौपम्येन सर्वत्र समं पश्यति योऽर्जुन । \n सुखं वा यदि वा दु:खं स योगी परमो मत: ॥ ३२ ॥"
                },
                {
                    "id": 33,
                    "sanskrit": "अर्जुन उवाच \n योऽयं योगस्त्वया प्रोक्त: साम्येन मधुसूदन । \n एतस्याहं न पश्यामि चञ्चलत्वात्स्थितिं स्थिराम् ॥ ३३ ॥"
                },
                {
                    "id": 34,
                    "sanskrit": "चञ्चलं हि मन: कृष्ण प्रमाथि बलवद्दृढम् । \n तस्याहं निग्रहं मन्ये वायोरिव सुदुष्करम् ॥ ३४ ॥"
                },
                {
                    "id": 35,
                    "sanskrit": "श्रीभगवानुवाच \n असंशयं महाबाहो मनो दुर्निग्रहं चलम् । \n अभ्यासेन तु कौन्तेय वैराग्येण च गृह्यते ॥ ३५ ॥"
                },
                {
                    "id": 36,
                    "sanskrit": "असंयतात्मना योगो दुष्प्राप इति मे मति: । \n वश्यात्मना तु यतता शक्योऽवाप्‍तुमुपायत: ॥ ३६ ॥"
                },
                {
                    "id": 37,
                    "sanskrit": "अर्जुन उवाच \n अयति: श्रद्धयोपेतो योगाच्च‍‍लितमानस: । \n अप्राप्य योगसंसिद्धिं कां गतिं कृष्ण गच्छति ॥ ३७ ॥"
                },
                {
                    "id": 38,
                    "sanskrit": "कच्च‍िन्नोभयविभ्रष्टश्छिन्नाभ्रमिव नश्यति । \n अप्रतिष्ठो महाबाहो विमूढो ब्रह्मण: पथि ॥ ३८ ॥"
                },
                {
                    "id": 39,
                    "sanskrit": "एतन्मे संशयं कृष्ण छेत्तुमर्हस्यशेषत: । \n त्वदन्य: संशयस्यास्य छेत्ता न ह्युपपद्यते ॥ ३९ ॥"
                },
                {
                    "id": 40,
                    "sanskrit": "श्रीभगवानुवाच \n पार्थ नैवेह नामुत्र विनाशस्तस्य विद्यते । \n न हि कल्याणकृत्कश्चिद्दुर्गतिं तात गच्छति ॥ ४० ॥"
                },
                {
                    "id": 41,
                    "sanskrit": "प्राप्य पुण्यकृतां लोकानुषित्वा शाश्वती: समा: । \n श‍ुचीनां श्रीमतां गेहे योगभ्रष्टोऽभिजायते ॥ ४१ ॥"
                },
                {
                    "id": 42,
                    "sanskrit": "अथवा योगिनामेव कुले भवति धीमताम् । \n एतद्धि दुर्लभतरं लोके जन्म यदीदृशम् ॥ ४२ ॥"
                },
                {
                    "id": 43,
                    "sanskrit": "तत्र तं बुद्धिसंयोगं लभते पौर्वदेहिकम् । \n यतते च ततो भूय: संसिद्धौ कुरुनन्दन ॥ ४३ ॥"
                },
                {
                    "id": 44,
                    "sanskrit": "पूर्वाभ्यासेन तेनैव ह्रियते ह्यवशोऽपि स: । \n जिज्ञासुरपि योगस्य शब्दब्रह्मातिवर्तते ॥ ४४ ॥"
                },
                {
                    "id": 45,
                    "sanskrit": "प्रयत्‍नाद्यतमानस्तु योगी संश‍ुद्धकिल्बिष: । \n अनेकजन्मसंसिद्धस्ततो याति परां गतिम् ॥ ४५ ॥"
                },
                {
                    "id": 46,
                    "sanskrit": "तपस्विभ्योऽधिको योगी ज्ञानिभ्योऽपि मतोऽधिक: । \n कर्मिभ्यश्चाधिको योगी तस्माद्योगी भवार्जुन ॥ ४६ ॥"
                },
                {
                    "id": 47,
                    "sanskrit": "योगिनामपि सर्वेषां मद्ग‍तेनान्तरात्मना । \n श्रद्धावान्भजते यो मां स मे युक्ततमो मत: ॥ ४७ ॥"
                }
            ]
        },
        {
            "id": 7,
            "name": "भगवद्ज्ञान",
            "slokas": [
                {
                    "id": 1,
                    "sanskrit": "श्रीभगवानुवाच \n मय्यासक्तमना: पार्थ योगं युञ्जन्मदाश्रय: । \n असंशयं समग्रं मां यथा ज्ञास्यसि तच्छृणु ॥ १ ॥"
                },
                {
                    "id": 2,
                    "sanskrit": "ज्ञानं तेऽहं सविज्ञानमिदं वक्ष्याम्यशेषत: । \n यज्ज्ञात्वा नेह भूयोऽन्यज्ज्ञातव्यमवशिष्यते ॥ २ ॥"
                },
                {
                    "id": 3,
                    "sanskrit": "मनुष्याणां सहस्रेषु कश्चिद्यतति सिद्धये । \n यततामपि सिद्धानां कश्चिन्मां वेत्ति तत्त्वत: ॥ ३ ॥"
                },
                {
                    "id": 4,
                    "sanskrit": "भूमिरापोऽनलो वायु: खं मनो बुद्धिरेव च । \n अहङ्कार इतीयं मे भिन्ना प्रकृतिरष्टधा ॥ ४ ॥"
                },
                {
                    "id": 5,
                    "sanskrit": "अपरेयमितस्त्वन्यां प्रकृतिं विद्धि मे पराम् । \n जीवभूतां महाबाहो ययेदं धार्यते जगत् ॥ ५ ॥"
                },
                {
                    "id": 6,
                    "sanskrit": "एतद्योनीनि भूतानि सर्वाणीत्युपधारय । \n अहं कृत्स्नस्य जगत: प्रभव: प्रलयस्तथा ॥ ६ ॥"
                },
                {
                    "id": 7,
                    "sanskrit": "मत्त: परतरं नान्यत्किञ्चिदस्ति धनञ्जय । \n मयि सर्वमिदं प्रोतं सूत्रे मणिगणा इव ॥ ७ ॥"
                },
                {
                    "id": 8,
                    "sanskrit": "रसोऽहमप्सु कौन्तेय प्रभास्मि शशिसूर्ययो: । \n प्रणव: सर्ववेदेषु शब्द: खे पौरुषं नृषु ॥ ८ ॥"
                },
                {
                    "id": 9,
                    "sanskrit": "पुण्यो गन्ध: पृथिव्यां च तेजश्चास्मि विभावसौ । \n जीवनं सर्वभूतेषु तपश्चास्मि तपस्विषु ॥ ९ ॥"
                },
                {
                    "id": 10,
                    "sanskrit": "बीजं मां सर्वभूतानां विद्धि पार्थ सनातनम् । \n बुद्धिर्बुद्धिमतामस्मि तेजस्तेजस्विनामहम् ॥ १० ॥"
                },
                {
                    "id": 11,
                    "sanskrit": "बलं बलवतां चाहं कामरागविवर्जितम् । \n धर्माविरुद्धो भूतेषु कामोऽस्मि भरतर्षभ ॥ ११ ॥"
                },
                {
                    "id": 12,
                    "sanskrit": "ये चैव सात्त्विका भावा राजसास्तामसाश्च ये । \n मत्त एवेति तान्विद्धि न त्वहं तेषु ते मयि ॥ १२ ॥"
                },
                {
                    "id": 13,
                    "sanskrit": "त्रिभिर्गुणमयैर्भावैरेभि: सर्वमिदं जगत् । \n मोहितं नाभिजानाति मामेभ्य: परमव्ययम् ॥ १३ ॥"
                },
                {
                    "id": 14,
                    "sanskrit": "दैवी ह्येषा गुणमयी मम माया दुरत्यया । \n मामेव ये प्रपद्यन्ते मायामेतां तरन्ति ते ॥ १४ ॥"
                },
                {
                    "id": 15,
                    "sanskrit": "न मां दुष्कृतिनो मूढा: प्रपद्यन्ते नराधमा: । \n माययापहृतज्ञाना आसुरं भावमाश्रिता: ॥ १५ ॥"
                },
                {
                    "id": 16,
                    "sanskrit": "चतुर्विधा भजन्ते मां जना: सुकृतिनोऽर्जुन । \n आर्तो जिज्ञासुरर्थार्थी ज्ञानी च भरतर्षभ ॥ १६ ॥"
                },
                {
                    "id": 17,
                    "sanskrit": "तेषां ज्ञानी नित्ययुक्त एकभक्तिर्विशिष्यते । \n प्रियो हि ज्ञानिनोऽत्यर्थमहं स च मम प्रिय: ॥ १७ ॥"
                },
                {
                    "id": 18,
                    "sanskrit": "उदारा: सर्व एवैते ज्ञानी त्वात्मैव मे मतम् । \n आस्थित: स हि युक्तात्मा मामेवानुत्तमां गतिम् ॥ १८ ॥"
                },
                {
                    "id": 19,
                    "sanskrit": "बहूनां जन्मनामन्ते ज्ञानवान्मां प्रपद्यते । \n वासुदेव: सर्वमिति स महात्मा सुदुर्लभ: ॥ १९ ॥"
                },
                {
                    "id": 20,
                    "sanskrit": "कामैस्तैस्तैर्हृतज्ञाना: प्रपद्यन्तेऽन्यदेवता: । \n तं तं नियममास्थाय प्रकृत्या नियता: स्वया ॥ २० ॥"
                },
                {
                    "id": 21,
                    "sanskrit": "यो यो यां यां तनुं भक्त: श्रद्धयार्चितुमिच्छति । \n तस्य तस्याचलां श्रद्धां तामेव विदधाम्यहम् ॥ २१ ॥"
                },
                {
                    "id": 22,
                    "sanskrit": "स तया श्रद्धया युक्तस्तस्याराधनमीहते । \n लभते च तत: कामान्मयैव विहितान्हि तान् ॥ २२ ॥"
                },
                {
                    "id": 23,
                    "sanskrit": "अन्तवत्तु फलं तेषां तद्भ‍वत्यल्पमेधसाम् । \n देवान्देवयजो यान्ति मद्भ‍क्ता यान्ति मामपि ॥ २३ ॥"
                },
                {
                    "id": 24,
                    "sanskrit": "अव्यक्तं व्यक्तिमापन्नं मन्यन्ते मामबुद्धय: । \n परं भावमजानन्तो ममाव्ययमनुत्तमम् ॥ २४ ॥"
                },
                {
                    "id": 25,
                    "sanskrit": "नाहं प्रकाश: सर्वस्य योगमायासमावृत: । \n मूढोऽयं नाभिजानाति लोको मामजमव्ययम् ॥ २५ ॥"
                },
                {
                    "id": 26,
                    "sanskrit": "वेदाहं समतीतानि वर्तमानानि चार्जुन । \n भविष्याणि च भूतानि मां तु वेद न कश्चन ॥ २६ ॥"
                },
                {
                    "id": 27,
                    "sanskrit": "इच्छाद्वेषसमुत्थेन द्वन्द्वमोहेन भारत । \n सर्वभूतानि सम्मोहं सर्गे यान्ति परन्तप ॥ २७ ॥"
                },
                {
                    "id": 28,
                    "sanskrit": "येषां त्वन्तगतं पापं जनानां पुण्यकर्मणाम् । \n ते द्वन्द्वमोहनिर्मुक्ता भजन्ते मां दृढव्रता: ॥ २८ ॥"
                },
                {
                    "id": 29,
                    "sanskrit": "जरामरणमोक्षाय मामाश्रित्य यतन्ति ये । \n ते ब्रह्म तद्विदु: कृत्स्नमध्यात्मं कर्म चाखिलम् ॥ २९ ॥"
                },
                {
                    "id": 30,
                    "sanskrit": "साधिभूताधिदैवं मां साधियज्ञं च ये विदु: । \n प्रयाणकालेऽपि च मां ते विदुर्युक्तचेतस: ॥ ३० ॥"
                }
            ]
        },
        {
            "id": 8 ,
            "name": "भगवत्प्राप्ति",
            "slokas": [
                {
                    "id": 1,
                    "sanskrit": "अर्जुन उवाच \n किं तद्‌ब्रह्म किमध्यात्मं किं कर्म पुरुषोत्तम । \n अधिभूतं च किं प्रोक्तमधिदैवं किमुच्यते ॥ १ ॥"
                },
                {
                    "id": 2,
                    "sanskrit": "अधियज्ञ: कथं कोऽत्र देहेऽस्मिन्मधुसूदन । \n प्रयाणकाले च कथं ज्ञेयोऽसि नियतात्मभि: ॥ २ ॥"
                },
                {
                    "id": 3,
                    "sanskrit": "श्रीभगवानुवाच \n अक्षरं ब्रह्म परमं स्वभावोऽध्यात्ममुच्यते । \n भूतभावोद्भ‍वकरो विसर्ग: कर्मसंज्ञित: ॥ ३ ॥"
                },
                {
                    "id": 4,
                    "sanskrit": "अधिभूतं क्षरो भाव: पुरुषश्चाधिदैवतम् । \n अधियज्ञोऽहमेवात्र देहे देहभृतां वर ॥ ४ ॥"
                },
                {
                    "id": 5,
                    "sanskrit": "अन्तकाले च मामेव स्मरन्मुक्त्वा कलेवरम् । \n य: प्रयाति स मद्भ‍ावं याति नास्त्यत्र संशय: ॥ ५ ॥"
                },
                {
                    "id": 6,
                    "sanskrit": "यं यं वापि स्मरन्भावं त्यजत्यन्ते कलेवरम् । \n तं तमेवैति कौन्तेय सदा तद्भ‍ावभावित: ॥ ६ ॥"
                },
                {
                    "id": 7,
                    "sanskrit": "तस्मात्सर्वेषु कालेषु मामनुस्मर युध्य च । \n मय्यर्पितमनोबुद्धिर्मामेवैष्यस्यसंशय: ॥ ७ ॥"
                },
                {
                    "id": 8,
                    "sanskrit": "अभ्यासयोगयुक्तेन चेतसा नान्यगामिना । \n परमं पुरुषं दिव्यं याति पार्थानुचिन्तयन् ॥ ८ ॥"
                },
                {
                    "id": 9,
                    "sanskrit": "कविं पुराणमनुशासितार- \n मणोरणीयांसमनुस्मरेद्य: । \n सर्वस्य धातारमचिन्त्यरूप- \n मादित्यवर्णं तमस: परस्तात् ॥ ९ ॥"
                },
                {
                    "id": 10,
                    "sanskrit": "प्रयाणकाले मनसाचलेन \n भक्त्य‍ा युक्तो योगबलेन चैव । \n भ्रुवोर्मध्ये प्राणमावेश्य सम्य- \n क्स तं परं पुरुषमुपैति दिव्यम् ॥ १० ॥"
                },
                {
                    "id": 11,
                    "sanskrit": "यदक्षरं वेदविदो वदन्ति \n विशन्ति यद्यतयो वीतरागा: । \n यदिच्छन्तो ब्रह्मचर्यं चरन्ति \n तत्ते पदं सङ्ग्रहेण प्रवक्ष्ये ॥ ११ ॥"
                },
                {
                    "id": 12,
                    "sanskrit": "सर्वद्वाराणि संयम्य मनो हृदि निरुध्य च । \n मूध्‍न्‍‍र्याधायात्मन: प्राणमास्थितो योगधारणाम् ॥ १२ ॥"
                },
                {
                    "id": 13,
                    "sanskrit": "ॐ इत्येकाक्षरं ब्रह्म व्याहरन्मामनुस्मरन् । \n य: प्रयाति त्यजन्देहं स याति परमां गतिम् ॥ १३ ॥"
                },
                {
                    "id": 14,
                    "sanskrit": "अनन्यचेता: सततं यो मां स्मरति नित्यश: । \n तस्याहं सुलभ: पार्थ नित्ययुक्तस्य योगिन: ॥ १४ ॥"
                },
                {
                    "id": 15,
                    "sanskrit": "मामुपेत्य पुनर्जन्म दु:खालयमशाश्वतम् । \n नाप्‍नुवन्ति महात्मान: संसिद्धिं परमां गता: ॥ १५ ॥"
                },
                {
                    "id": 16,
                    "sanskrit": "आब्रह्मभुवनाल्ल‍ोका: पुनरावर्तिनोऽर्जुन । \n मामुपेत्य तु कौन्तेय पुनर्जन्म न विद्यते ॥ १६ ॥"
                },
                {
                    "id": 17,
                    "sanskrit": "सहस्रयुगपर्यन्तमहर्यद्ब्रह्मणो विदु: । \n रात्रिं युगसहस्रान्तां तेऽहोरात्रविदो जना: ॥ १७ ॥"
                },
                {
                    "id": 18,
                    "sanskrit": "अव्यक्ताद्‍ व्यक्तय: सर्वा: प्रभवन्त्यहरागमे । \n रात्र्यागमे प्रलीयन्ते तत्रैवाव्यक्तसंज्ञके ॥ १८ ॥"
                },
                {
                    "id": 19,
                    "sanskrit": "भूतग्राम: स एवायं भूत्वा भूत्वा प्रलीयते । \n रात्र्यागमेऽवश: पार्थ प्रभवत्यहरागमे ॥ १९ ॥"
                },
                {
                    "id": 20,
                    "sanskrit": "परस्तस्मात्तु भावोऽन्योऽव्यक्तोऽव्यक्तात्सनातन: । \n य: स सर्वेषु भूतेषु नश्यत्सु न विनश्यति ॥ २० ॥"
                },
                {
                    "id": 21,
                    "sanskrit": "अव्यक्तोऽक्षर इत्युक्तस्तमाहु: परमां गतिम् । \n यं प्राप्य न निवर्तन्ते तद्धाम परमं मम ॥ २१ ॥"
                },
                {
                    "id": 22,
                    "sanskrit": "पुरुष: स पर: पार्थ भक्त्य‍ा लभ्यस्त्वनन्यया । \n यस्यान्त:स्थानि भूतानि येन सर्वमिदं ततम् ॥ २२ ॥"
                },
                {
                    "id": 23,
                    "sanskrit": "यत्र काले त्वनावृत्तिमावृत्तिं चैव योगिन: । \n प्रयाता यान्ति तं कालं वक्ष्यामि भरतर्षभ ॥ २३ ॥"
                },
                {
                    "id": 24,
                    "sanskrit": "अग्न‍िर्ज्योतिरह: शुक्ल‍ः षण्मासा उत्तरायणम् । \n तत्र प्रयाता गच्छन्ति ब्रह्म ब्रह्मविदो जना: ॥ २४ ॥"
                },
                {
                    "id": 25,
                    "sanskrit": "धूमो रात्रिस्तथा कृष्ण: षण्मासा दक्षिणायनम् । \n तत्र चान्द्रमसं ज्योतिर्योगी प्राप्य निवर्तते ॥ २५ ॥"
                },
                {
                    "id": 26,
                    "sanskrit": "श‍ुक्ल‍कृष्णे गती ह्येते जगत: शाश्वते मते । \n एकया यात्यनावृत्तिमन्ययावर्तते पुन: ॥ २६ ॥"
                },
                {
                    "id": 27,
                    "sanskrit": "नैते सृती पार्थ जानन्योगी मुह्यति कश्चन । \n तस्मात्सर्वेषु कालेषु योगयुक्तो भवार्जुन ॥ २७ ॥"
                },
                {
                    "id": 28,
                    "sanskrit": "वेदेषु यज्ञेषु तप:सु चैव \n दानेषु यत्पुण्यफलं प्रदिष्टम् । \n अत्येति तत्सर्वमिदं विदित्वा \n योगी परं स्थानमुपैति चाद्यम् ॥ २८ ॥"
                }          
             ]
        },
        {
            "id": 9 ,
            "name": "परम गुह्य ज्ञान",
            "slokas": [
                {
                    "id": 1,
                    "sanskrit": "श्रीभगवानुवाच \n इदं तु ते गुह्यतमं प्रवक्ष्याम्यनसूयवे । \n ज्ञानं विज्ञानसहितं यज्ज्ञात्वा मोक्ष्यसेऽश‍ुभात् ॥ १ ॥"
                },
                {
                    "id": 2,
                    "sanskrit": "राजविद्या राजगुह्यं पवित्रमिदमुत्तमम् । \n प्रत्यक्षावगमं धर्म्यं सुसुखं कर्तुमव्ययम् ॥ २ ॥"
                },
                {
                    "id": 3,
                    "sanskrit": "अश्रद्दधाना: पुरुषा धर्मस्यास्य परन्तप । \n अप्राप्य मां निवर्तन्ते मृत्युसंसारवर्त्मनि ॥ ३ ॥"
                },
                {
                    "id": 4,
                    "sanskrit": "मया ततमिदं सर्वं जगदव्यक्तमूर्तिना । \n मत्स्थानि सर्वभूतानि न चाहं तेष्ववस्थित: ॥ ४ ॥"
                },
                {
                    "id": 5,
                    "sanskrit": "न च मत्स्थानि भूतानि पश्य मे योगमैश्वरम् । \n भूतभृन्न च भूतस्थो ममात्मा भूतभावन: ॥ ५ ॥"
                },
                {
                    "id": 6,
                    "sanskrit": "यथाकाशस्थितो नित्यं वायु: सर्वत्रगो महान् । \n तथा सर्वाणि भूतानि मत्स्थानीत्युपधारय ॥ ६ ॥"
                },
                {
                    "id": 7,
                    "sanskrit": "सर्वभूतानि कौन्तेय प्रकृतिं यान्ति मामिकाम् । \n कल्पक्षये पुनस्तानि कल्पादौ विसृजाम्यहम् ॥ ७ ॥"
                },
                {
                    "id": 8,
                    "sanskrit": "प्रकृतिं स्वामवष्टभ्य विसृजामि पुन: पुन: । \n भूतग्राममिमं कृत्स्नमवशं प्रकृतेर्वशात् ॥ ८ ॥"
                },
                {
                    "id": 9,
                    "sanskrit": "न च मां तानि कर्माणि निबध्‍नन्ति धनञ्जय । \n उदासीनवदासीनमसक्तं तेषु कर्मसु ॥ ९ ॥"
                },
                {
                    "id": 10,
                    "sanskrit": "मयाध्यक्षेण प्रकृति: सूयते सचराचरम् । \n हेतुनानेन कौन्तेय जगद्विपरिवर्तते ॥ १० ॥"
                },
                {
                    "id": 11,
                    "sanskrit": "अवजानन्ति मां मूढा मानुषीं तनुमाश्रितम् । \n परं भावमजानन्तो मम भूतमहेश्वरम् ॥ ११ ॥"
                },
                {
                    "id": 12,
                    "sanskrit": "मोघाशा मोघकर्माणो मोघज्ञाना विचेतस: । \n राक्षसीमासुरीं चैव प्रकृतिं मोहिनीं श्रिता: ॥ १२ ॥"
                },
                {
                    "id": 13,
                    "sanskrit": "महात्मानस्तु मां पार्थ दैवीं प्रकृतिमाश्रिता: । \n भजन्त्यनन्यमनसो ज्ञात्वा भूतादिमव्ययम् ॥ १३ ॥"
                },
                {
                    "id": 14,
                    "sanskrit": "सततं कीर्तयन्तो मां यतन्तश्च दृढव्रता: । \n नमस्यन्तश्च मां भक्त्य‍ा नित्ययुक्ता उपासते ॥ १४ ॥"
                },
                {
                    "id": 15,
                    "sanskrit": "ज्ञानयज्ञेन चाप्यन्ये यजन्तो मामुपासते । \n एकत्वेन पृथक्त्वेन बहुधा विश्वतोमुखम् ॥ १५ ॥"
                },
                {
                    "id": 16,
                    "sanskrit": "अहं क्रतुरहं यज्ञ: स्वधाहमहमौषधम् । \n मन्‍त्रोऽहमहमेवाज्यमहमग्न‍िरहं हुतम् ॥ १६ ॥"
                },
                {
                    "id": 17,
                    "sanskrit": "पिताहमस्य जगतो माता धाता पितामह: । \n वेद्यं पवित्रम् ॐकार ऋक् साम यजुरेव च ॥ १७ ॥"
                },
                {
                    "id": 18,
                    "sanskrit": "गतिर्भर्ता प्रभु: साक्षी निवास: शरणं सुहृत् । \n प्रभव: प्रलय: स्थानं निधानं बीजमव्ययम् ॥ १८ ॥"
                },
                {
                    "id": 19,
                    "sanskrit": "तपाम्यहमहं वर्षं निगृह्णाम्युत्सृजामि च । \n अमृतं चैव मृत्युश्च सदसच्च‍ाहमर्जुन ॥ १९ ॥"
                },
                {
                    "id": 20,
                    "sanskrit": "त्रैविद्या मां सोमपा: पूतपापा \n यज्ञैरिष्ट्वा स्वर्गतिं प्रार्थयन्ते । \n ते पुण्यमासाद्य सुरेन्द्रलोक- \n मश्न‍‍न्ति दिव्यान्दिवि देवभोगान् ॥ २० ॥"
                },
                {
                    "id": 21,
                    "sanskrit": "ते तं भुक्त्वा स्वर्गलोकं विशालं \n क्षीणे पुण्ये मर्त्यलोकं विशन्ति । \n एवं त्रयीधर्ममनुप्रपन्ना \n गतागतं कामकामा लभन्ते ॥ २१ ॥"
                },
                {
                    "id": 22,
                    "sanskrit": "अनन्याश्चिन्तयन्तो मां ये जना: पर्युपासते । \n तेषां नित्याभियुक्तानां योगक्षेमं वहाम्यहम् ॥ २२ ॥"
                },
                {
                    "id": 23,
                    "sanskrit": "येऽप्यन्यदेवताभक्ता यजन्ते श्रद्धयान्विता: । \n तेऽपि मामेव कौन्तेय यजन्त्यविधिपूर्वकम् ॥ २३ ॥"
                },
                {
                    "id": 24,
                    "sanskrit": "अहं हि सर्वयज्ञानां भोक्ता च प्रभुरेव च । \n न तु मामभिजानन्ति तत्त्वेनातश्‍च्‍यवन्ति ते ॥ २४ ॥"
                },
                {
                    "id": 25,
                    "sanskrit": "यान्ति देवव्रता देवान्पितॄन्यान्ति पितृव्रता: । \n भूतानि यान्ति भूतेज्या यान्ति मद्याजिनोऽपि माम् ॥ २५ ॥"
                },
                {
                    "id": 26,
                    "sanskrit": "पत्रं पुष्पं फलं तोयं यो मे भक्त्य‍ा प्रयच्छति । \n तदहं भक्त्य‍ुपहृतमश्न‍ामि प्रयतात्मन: ॥ २६ ॥"
                },
                {
                    "id": 27,
                    "sanskrit": "यत्करोषि यदश्न‍ासि यज्ज‍ुहोषि ददासि यत् । \n यत्तपस्यसि कौन्तेय तत्कुरुष्व मदर्पणम् ॥ २७ ॥"
                },
                {
                    "id": 28,
                    "sanskrit": "श‍ुभाश‍ुभफलैरेवं मोक्ष्यसे कर्मबन्धनै: । \n सन्न्यासयोगयुक्तात्मा विमुक्तो मामुपैष्यसि ॥ २८ ॥"
                },          
                {
                    "id": 29,
                    "sanskrit": "समोऽहं सर्वभूतेषु न मे द्वेष्योऽस्ति न प्रिय: । \n ये भजन्ति तु मां भक्त्य‍ा मयि ते तेषु चाप्यहम् ॥ २९ ॥"
                },          
                {
                    "id": 30,
                    "sanskrit": "अपि चेत्सुदुराचारो भजते मामनन्यभाक् । \n साधुरेव स मन्तव्य: सम्यग्व्यवसितो हि स: ॥ ३० ॥"
                },          
                {
                    "id": 31,
                    "sanskrit": "क्षिप्रं भवति धर्मात्मा शश्वच्छान्तिं निगच्छति । \n कौन्तेय प्रतिजानीहि न मे भक्त: प्रणश्यति ॥ ३१ ॥"
                },          
                {
                    "id": 32,
                    "sanskrit": "मां हि पार्थ व्यपाश्रित्य येऽपि स्यु: पापयोनय: । \n स्त्रियो वैश्यास्तथा श‍ूद्रास्तेऽपि यान्ति परां गतिम् ॥ ३२ ॥"
                },          
                {
                    "id": 33,
                    "sanskrit": "किं पुनर्ब्राह्मणा: पुण्या भक्ता राजर्षयस्तथा । \n अनित्यमसुखं लोकमिमं प्राप्य भजस्व माम् ॥ ३३ ॥"
                },          
                {
                    "id": 34,
                    "sanskrit": "मन्मना भव मद्भ‍क्तो मद्याजी मां नमस्कुरु । \n मामेवैष्यसि युक्त्वैवमात्मानं मत्परायण: ॥ ३४ ॥"
                }          
             ]
        },
        {
            "id": 10 ,
            "name": "श्रीभगवान का ऐश्वर्य",
            "slokas": [
                {
                    "id": 1,
                    "sanskrit": "श्रीभगवानुवाच \n भूय एव महाबाहो श‍ृणु मे परमं वच: । \n यत्तेऽहं प्रीयमाणाय वक्ष्यामि हितकाम्यया ॥ १ ॥"
                },
                {
                    "id": 2,
                    "sanskrit": "न मे विदु: सुरगणा: प्रभवं न महर्षय: । \n अहमादिर्हि देवानां महर्षीणां च सर्वश: ॥ २ ॥"
                },
                {
                    "id": 3,
                    "sanskrit": "यो मामजमनादिं च वेत्ति लोकमहेश्वरम् । \n असम्मूढ: स मर्त्येषु सर्वपापै: प्रमुच्यते ॥ ३ ॥"
                },
                {
                    "id": 4,
                    "sanskrit": "बुद्धिर्ज्ञानमसम्मोह: क्षमा सत्यं दम: शम: । \n सुखं दु:खं भवोऽभावो भयं चाभयमेव च ॥ ४ ॥"
                },
                {
                    "id": 5,
                    "sanskrit": "अहिंसा समता तुष्टिस्तपो दानं यशोऽयश: । \n भवन्ति भावा भूतानां मत्त एव पृथग्विधा: ॥ ५ ॥"
                },
                {
                    "id": 6,
                    "sanskrit": "महर्षय: सप्‍त पूर्वे चत्वारो मनवस्तथा । \n मद्भ‍ावा मानसा जाता येषां लोक इमा: प्रजा: ॥ ६ ॥"
                },
                {
                    "id": 7,
                    "sanskrit": "एतां विभूतिं योगं च मम यो वेत्ति तत्त्वत: । \n सोऽविकल्पेन योगेन युज्यते नात्र संशय: ॥ ७ ॥"
                },
                {
                    "id": 8,
                    "sanskrit": "अहं सर्वस्य प्रभवो मत्त: सर्वं प्रवर्तते । \n इति मत्वा भजन्ते मां बुधा भावसमन्विता: ॥ ८ ॥"
                },
                {
                    "id": 9,
                    "sanskrit": "मच्च‍ित्ता मद्ग‍तप्राणा बोधयन्त: परस्परम् । \n कथयन्तश्च मां नित्यं तुष्यन्ति च रमन्ति च ॥ ९ ॥"
                },
                {
                    "id": 10,
                    "sanskrit": "तेषां सततयुक्तानां भजतां प्रीतिपूर्वकम् । \n ददामि बुद्धियोगं तं येन मामुपयान्ति ते ॥ १० ॥"
                },
                {
                    "id": 11,
                    "sanskrit": "तेषामेवानुकम्पार्थमहमज्ञानजं तम: । \n नाशयाम्यात्मभावस्थो ज्ञानदीपेन भास्वता ॥ ११ ॥"
                },
                {
                    "id": 12,
                    "sanskrit": "अर्जुन उवाच \n परं ब्रह्म परं धाम पवित्रं परमं भवान् । \n पुरुषं शाश्वतं दिव्यमादिदेवमजं विभुम् ॥ १२ ॥"
                },
                {
                    "id": 13,
                    "sanskrit": "आहुस्त्वामृषय: सर्वे देवर्षिर्नारदस्तथा । \n असितो देवलो व्यास: स्वयं चैव ब्रवीषि मे ॥ १३ ॥"
                },
                {
                    "id": 14,
                    "sanskrit": "सर्वमेतदृतं मन्ये यन्मां वदसि केशव । \n न हि ते भगवन्व्यक्तिं विदुर्देवा न दानवा: ॥ १४ ॥"
                },
                {
                    "id": 15,
                    "sanskrit": "स्वयमेवात्मनात्मानं वेत्थ त्वं पुरुषोत्तम । \n भूतभावन भूतेश देवदेव जगत्पते ॥ १५ ॥"
                },
                {
                    "id": 16,
                    "sanskrit": "वक्तुमर्हस्यशेषेण दिव्या ह्यात्मविभूतय: । \n याभिर्विभूतिभिर्लोकानिमांस्त्वं व्याप्य तिष्ठसि ॥ १६ ॥"
                },
                {
                    "id": 17,
                    "sanskrit": "कथं विद्यामहं योगिंस्त्वां सदा परिचिन्तयन् । \n केषु केषु च भावेषु चिन्त्योऽसि भगवन्मया ॥ १७ ॥"
                },
                {
                    "id": 18,
                    "sanskrit": "विस्तरेणात्मनो योगं विभूतिं च जनार्दन । \n भूय: कथय तृप्‍तिर्हि श‍ृण्वतो नास्ति मेऽमृतम् ॥ १८ ॥"
                },
                {
                    "id": 19,
                    "sanskrit": "श्रीभगवानुवाच \n हन्त ते कथयिष्यामि दिव्या ह्यात्मविभूतय: । \n प्राधान्यत: कुरुश्रेष्ठ नास्त्यन्तो विस्तरस्य मे ॥ १९ ॥"
                },
                {
                    "id": 20,
                    "sanskrit": "अहमात्मा गुडाकेश सर्वभूताशयस्थित: । \n अहमादिश्च मध्यं च भूतानामन्त एव च ॥ २० ॥"
                },
                {
                    "id": 21,
                    "sanskrit": "आदित्यानामहं विष्णुर्ज्योतिषां रविरंश‍ुमान् । \n मरीचिर्मरुतामस्मि नक्षत्राणामहं शशी ॥ २१ ॥"
                },
                {
                    "id": 22,
                    "sanskrit": "वेदानां सामवेदोऽस्मि देवानामस्मि वासव: । \n इन्द्रियाणां मनश्चास्मि भूतानामस्मि चेतना ॥ २२ ॥"
                },
                {
                    "id": 23,
                    "sanskrit": "रुद्राणां शङ्करश्चास्मि वित्तेशो यक्षरक्षसाम् । \n वसूनां पावकश्चास्मि मेरु: शिखरिणामहम् ॥ २३ ॥"
                },
                {
                    "id": 24,
                    "sanskrit": "पुरोधसां च मुख्यं मां विद्धि पार्थ बृहस्पतिम् । \n सेनानीनामहं स्कन्द: सरसामस्मि सागर: ॥ २४ ॥"
                },
                {
                    "id": 25,
                    "sanskrit": "महर्षीणां भृगुरहं गिरामस्म्येकमक्षरम् । \n यज्ञानां जपयज्ञोऽस्मि स्थावराणां हिमालय: ॥ २५ ॥"
                },
                {
                    "id": 26,
                    "sanskrit": "अश्वत्थ: सर्ववृक्षाणां देवर्षीणां च नारद: । \n गन्धर्वाणां चित्ररथ: सिद्धानां कपिलो मुनि: ॥ २६ ॥"
                },
                {
                    "id": 27,
                    "sanskrit": "उच्‍चैःश्रवसमश्वानां विद्धि माममृतोद्भ‍वम् । \n ऐरावतं गजेन्द्राणां नराणां च नराधिपम् ॥ २७ ॥"
                },
                {
                    "id": 28,
                    "sanskrit": "आयुधानामहं वज्रं धेनूनामस्मि कामधुक् । \n प्रजनश्चास्मि कन्दर्प: सर्पाणामस्मि वासुकि: ॥ २८ ॥"
                },          
                {
                    "id": 29,
                    "sanskrit": "अनन्तश्चास्मि नागानां वरुणो यादसामहम् । \n पितॄणामर्यमा चास्मि यम: संयमतामहम् ॥ २९ ॥"
                },          
                {
                    "id": 30,
                    "sanskrit": "प्रह्लादश्चास्मि दैत्यानां काल: कलयतामहम् । \n मृगाणां च मृगेन्द्रोऽहं वैनतेयश्च पक्षिणाम् ॥ ३० ॥"
                },          
                {
                    "id": 31,
                    "sanskrit": "पवन: पवतामस्मि राम: शस्त्रभृतामहम् । \n झषाणां मकरश्चास्मि स्रोतसामस्मि जाह्नवी ॥ ३१ ॥"
                },          
                {
                    "id": 32,
                    "sanskrit": "सर्गाणामादिरन्तश्च मध्यं चैवाहमर्जुन । \n अध्यात्मविद्या विद्यानां वाद: प्रवदतामहम् ॥ ३२ ॥"
                },          
                {
                    "id": 33,
                    "sanskrit": "अक्षराणामकारोऽस्मि द्वन्द्व: सामासिकस्य च । \n अहमेवाक्षय: कालो धाताहं विश्वतोमुख: ॥ ३३ ॥"
                },          
                {
                    "id": 34,
                    "sanskrit": "मृत्यु: सर्वहरश्चाहमुद्भ‍वश्च भविष्यताम् । \n कीर्ति: श्रीर्वाक्‍च नारीणां स्मृतिर्मेधा धृति: क्षमा ॥ ३४ ॥"
                },          
                {
                    "id": 35,
                    "sanskrit": "बृहत्साम तथा साम्न‍ां गायत्री छन्दसामहम् । \n मासानां मार्गशीर्षोऽहमृतूनां कुसुमाकर: ॥ ३५ ॥"
                },          
                {
                    "id": 36,
                    "sanskrit": "द्यूतं छलयतामस्मि तेजस्तेजस्विनामहम् । \n जयोऽस्मि व्यवसायोऽस्मि सत्त्वं सत्त्ववतामहम् ॥ ३६ ॥"
                },          
                {
                    "id": 37,
                    "sanskrit": "वृष्णीनां वासुदेवोऽस्मि पाण्डवानां धनञ्जय: । \n मुनीनामप्यहं व्यास: कवीनामुशना कवि: ॥ ३७ ॥"
                },          
                {
                    "id": 38,
                    "sanskrit": "दण्डो दमयतामस्मि नीतिरस्मि जिगीषताम् । \n मौनं चैवास्मि गुह्यानां ज्ञानं ज्ञानवतामहम् ॥ ३८ ॥"
                },          
                {
                    "id": 39,
                    "sanskrit": "यच्च‍ापि सर्वभूतानां बीजं तदहमर्जुन । \n न तदस्ति विना यत्स्यान्मया भूतं चराचरम् ॥ ३९ ॥"
                },          
                {
                    "id": 40,
                    "sanskrit": "नान्तोऽस्ति मम दिव्यानां विभूतीनां परन्तप । \n एष तूद्देशत: प्रोक्तो विभूतेर्विस्तरो मया ॥ ४० ॥"
                },          
                {
                    "id": 41,
                    "sanskrit": "यद्यद्विभूतिमत्सत्त्वं श्रीमदूर्जितमेव वा । \n तत्तदेवावगच्छ त्वं मम तेजोऽशसम्भवम् ॥ ४१ ॥"
                },          
                {
                    "id": 42,
                    "sanskrit": "अथवा बहुनैतेन किं ज्ञातेन तवार्जुन । \n विष्टभ्याहमिदं कृत्स्नमेकांशेन स्थितो जगत् ॥ ४२ ॥"
                }          
             ]
        },
        {
            "id": 11 ,
            "name": "विराट रूप",
            "slokas": [
                {
                    "id": 1,
                    "sanskrit": "अर्जुन उवाच \n मदनुग्रहाय परमं गुह्यमध्यात्मसंज्ञितम् । \n यत्त्वयोक्तं वचस्तेन मोहोऽयं विगतो मम ॥ १ ॥"
                },
                {
                    "id": 2,
                    "sanskrit": "भवाप्ययौ हि भूतानां श्रुतौ विस्तरशो मया । \n त्वत्त: कमलपत्राक्ष माहात्म्यमपि चाव्ययम् ॥ २ ॥"
                },
                {
                    "id": 3,
                    "sanskrit": "एवमेतद्यथात्थ त्वमात्मानं परमेश्वर । \n द्रष्टुमिच्छामि ते रूपमैश्वरं पुरुषोत्तम ॥ ३ ॥"
                },
                {
                    "id": 4,
                    "sanskrit": "मन्यसे यदि तच्छक्यं मया द्रष्टुमिति प्रभो । \n योगेश्वर ततो मे त्वं दर्शयात्मानमव्ययम् ॥ ४ ॥"
                },
                {
                    "id": 5,
                    "sanskrit": "श्रीभगवानुवाच \n पश्य मे पार्थ रूपाणि शतशोऽथ सहस्रश: । \n नानाविधानि दिव्यानि नानावर्णाकृतीनि च ॥ ५ ॥"
                },
                {
                    "id": 6,
                    "sanskrit": "पश्यादित्यान्वसून्‍रुद्रानश्विनौ मरुतस्तथा । \n बहून्यदृष्टपूर्वाणि पश्याश्चर्याणि भारत ॥ ६ ॥"
                },
                {
                    "id": 7,
                    "sanskrit": "इहैकस्थं जगत्कृत्स्नं पश्याद्य सचराचरम् । \n मम देहे गुडाकेश यच्च‍ान्यद्‍द्रष्टुमिच्छसि ॥ ७ ॥"
                },
                {
                    "id": 8,
                    "sanskrit": "न तु मां शक्यसे द्रष्टुमनेनैव स्वचक्षुषा । \n दिव्यं ददामि ते चक्षु: पश्य मे योगमैश्वरम् ॥ ८ ॥"
                },
                {
                    "id": 9,
                    "sanskrit": "सञ्जय उवाच \n एवमुक्त्वा ततो राजन्महायोगेश्वरो हरि: । \n दर्शयामास पार्थाय परमं रूपमैश्वरम् ॥ ९ ॥"
                },
                {
                    "id": 10,
                    "sanskrit": "अनेकवक्‍त्रनयनमनेकाद्भ‍ुतदर्शनम् । \n अनेकदिव्याभरणं दिव्यानेकोद्यतायुधम् ॥ १० ॥"
                },
                {
                    "id": 11,
                    "sanskrit": "दिव्यमाल्याम्बरधरं दिव्यगन्धानुलेपनम् । \n सर्वाश्चर्यमयं देवमनन्तं विश्वतोमुखम् ॥ ११ ॥"
                },
                {
                    "id": 12,
                    "sanskrit": "दिवि सूर्यसहस्रस्य भवेद्युगपदुत्थिता । \n यदि भा: सदृशी सा स्याद्भ‍ासस्तस्य महात्मन: ॥ १२ ॥"
                },
                {
                    "id": 13,
                    "sanskrit": "तत्रैकस्थं जगत्कृत्स्नं प्रविभक्तमनेकधा । \n अपश्यद्देवदेवस्य शरीरे पाण्डवस्तदा ॥ १३ ॥"
                },
                {
                    "id": 14,
                    "sanskrit": "तत: स विस्मयाविष्टो हृष्टरोमा धनञ्जय: । \n प्रणम्य शिरसा देवं कृताञ्जलिरभाषत ॥ १४ ॥"
                },
                {
                    "id": 15,
                    "sanskrit": "अर्जुन उवाच \n पश्यामि देवांस्तव देव देहे \n सर्वांस्तथा भूतविशेषसङ्घान् । \n ब्रह्माणमीशं कमलासनस्थ- \n मृषींश्च सर्वानुरगांश्च दिव्यान् ॥ १५ ॥"
                },
                {
                    "id": 16,
                    "sanskrit": "अनेकबाहूदरवक्‍त्रनेत्रं \n पश्यामि त्वां सर्वतोऽनन्तरूपम् । \n नान्तं न मध्यं न पुनस्तवादिं \n पश्यामि विश्वेश्वर विश्वरूप ॥ १६ ॥"
                },
                {
                    "id": 17,
                    "sanskrit": "किरीटिनं गदिनं चक्रिणं च \n तेजोराशिं सर्वतो दीप्‍तिमन्तम् । \n पश्यामि त्वां दुर्निरीक्ष्यं समन्ता- \n द्दीप्‍तानलार्कद्युतिमप्रमेयम् ॥ १७ ॥"
                },
                {
                    "id": 18,
                    "sanskrit": "त्वमक्षरं परमं वेदितव्यं \n त्वमस्य विश्वस्य परं निधानम् । \n त्वमव्यय: शाश्वतधर्मगोप्‍ता \n सनातनस्त्वं पुरुषो मतो मे ॥ १८ ॥"
                },
                {
                    "id": 19,
                    "sanskrit": "अनादिमध्यान्तमनन्तवीर्य- \n मनन्तबाहुं शशिसूर्यनेत्रम् । \n पश्यामि त्वां दीप्‍तहुताशवक्‍त्रं \n स्वतेजसा विश्वमिदं तपन्तम् ॥ १९ ॥"
                },
                {
                    "id": 20,
                    "sanskrit": "द्यावापृथिव्योरिदमन्तरं हि \n व्याप्‍तं त्वयैकेन दिशश्च सर्वा: । \n दृष्ट्वाद्‍भुतं रूपमुग्रं तवेदं \n लोकत्रयं प्रव्यथितं महात्मन् ॥ २० ॥"
                },
                {
                    "id": 21,
                    "sanskrit": "अमी हि त्वां सुरसङ्घा विशन्ति \n केचिद्भ‍ीता: प्राञ्जलयो गृणन्ति । \n स्वस्तीत्युक्त्वा महर्षिसिद्धसङ्घा: \n स्तुवन्ति त्वां स्तुतिभि: पुष्कलाभि: ॥ २१ ॥"
                },
                {
                    "id": 22,
                    "sanskrit": "रुद्रादित्या वसवो ये च साध्या \n विश्वेऽश्विनौ मरुतश्चोष्मपाश्च । \n गन्धर्वयक्षासुरसिद्धसङ्घा \n वीक्षन्ते त्वां विस्मिताश्चैव सर्वे ॥ २२ ॥"
                },
                {
                    "id": 23,
                    "sanskrit": "रूपं महत्ते बहुवक्‍त्रनेत्रं \n महाबाहो बहुबाहूरुपादम् । \n बहूदरं बहुदंष्ट्राकरालं \n दृष्ट्वा लोका: प्रव्यथितास्तथाहम् ॥ २३ ॥"
                },
                {
                    "id": 24,
                    "sanskrit": "नभ:स्पृशं दीप्‍तमनेकवर्णं \n व्यात्ताननं दीप्‍तविशालनेत्रम् । \n दृष्ट्वा हि त्वां प्रव्यथितान्तरात्मा \n धृतिं न विन्दामि शमं च विष्णो ॥ २४ ॥"
                },
                {
                    "id": 25,
                    "sanskrit": "दंष्ट्राकरालानि च ते मुखानि \n दृष्ट्वैव कालानलसन्निभानि । \n दिशो न जाने न लभे च शर्म \n प्रसीद देवेश जगन्निवास ॥ २५ ॥"
                },
                {
                    "id": 26,
                    "sanskrit": "अमी च त्वां धृतराष्ट्रस्य पुत्रा: \n सर्वे सहैवावनिपालसङ्घै: । \n भीष्मो द्रोण: सूतपुत्रस्तथासौ \n सहास्मदीयैरपि योधमुख्यै: ॥ २६ ॥"
                },
                {
                    "id": 27,
                    "sanskrit": "वक्‍त्राणि ते त्वरमाणा विशन्ति \n दंष्ट्राकरालानि भयानकानि । \n केचिद्विलग्न‍ा दशनान्तरेषु \n सन्दृश्यन्ते चूर्णितैरुत्तमाङ्गै: ॥ २७ ॥"
                },
                {
                    "id": 28,
                    "sanskrit": "यथा नदीनां बहवोऽम्बुवेगा: \n समुद्रमेवाभिमुखा द्रवन्ति । \n तथा तवामी नरलोकवीरा \n विशन्ति वक्‍त्राण्यभिविज्‍वलन्ति ॥ २८ ॥"
                },          
                {
                    "id": 29,
                    "sanskrit": "यथा प्रदीप्‍तं ज्‍वलनं पतङ्गा \n विशन्ति नाशाय समृद्धवेगा: । \n तथैव नाशाय विशन्ति लोका- \n स्तवापि वक्‍त्राणि समृद्धवेगा: ॥ २९ ॥"
                },          
                {
                    "id": 30,
                    "sanskrit": "लेलिह्यसे ग्रसमान: समन्ता- \n ल्ल‍ोकान्समग्रान्वदनैज्‍‍र्वलद्भ‍िः । \n तेजोभिरापूर्य जगत्समग्रं \n भासस्तवोग्रा: प्रतपन्ति विष्णो ॥ ३० ॥"
                },          
                {
                    "id": 31,
                    "sanskrit": "आख्याहि मे को भवानुग्ररूपो \n नमोऽस्तु ते देववर प्रसीद । \n विज्ञातुमिच्छामि भवन्तमाद्यं \n न हि प्रजानामि तव प्रवृत्तिम् ॥ ३१ ॥"
                },          
                {
                    "id": 32,
                    "sanskrit": "श्रीभगवानुवाच \n कालोऽस्मि लोकक्षयकृत्प्रवृद्धो \n लोकान्समाहर्तुमिह प्रवृत्त: । \n ‍ऋतेऽपि त्वां न भविष्यन्ति सर्वे \n येऽवस्थिता: प्रत्यनीकेषु योधा: ॥ ३२ ॥"
                },          
                {
                    "id": 33,
                    "sanskrit": "तस्मात्त्वमुत्तिष्ठ यशो लभस्व \n जित्वा शत्रून्भुंक्ष्व राज्यं समृद्धम् । \n मयैवैते निहता: पूर्वमेव \n निमित्तमात्रं भव सव्यसाचिन् ॥ ३३ ॥"
                },          
                {
                    "id": 34,
                    "sanskrit": "द्रोणं च भीष्मं च जयद्रथं च \n कर्णं तथान्यानपि योधवीरान् । \n मया हतांस्त्वं जहि मा व्यथिष्ठा \n युध्यस्व जेतासि रणे सपत्‍नान् ॥ ३४ ॥"
                },          
                {
                    "id": 35,
                    "sanskrit": "सञ्जय उवाच \n एतच्छ्रुत्वा वचनं केशवस्य \n कृताञ्जलिर्वेपमान: किरीटी । \n नमस्कृत्वा भूय एवाह कृष्णं \n सगद्ग‍दं भीतभीत: प्रणम्य ॥ ३५ ॥"
                },          
                {
                    "id": 36,
                    "sanskrit": "अर्जुन उवाच \n स्थाने हृषीकेश तव प्रकीर्त्या \n जगत्प्रहृष्यत्यनुरज्यते च । \n रक्षांसि भीतानि दिशो द्रवन्ति \n सर्वे नमस्यन्ति च सिद्धसङ्घा: ॥ ३६ ॥"
                },          
                {
                    "id": 37,
                    "sanskrit": "कस्माच्च‍ ते न नमेरन्महात्मन् \n गरीयसे ब्रह्मणोऽप्यादिकर्त्रे । \n अनन्त देवेश जगन्निवास \n त्वमक्षरं सदसत्तत्परं यत् ॥ ३७ ॥"
                },          
                {
                    "id": 38,
                    "sanskrit": "त्वमादिदेव: पुरुष: पुराण- \n स्त्वमस्य विश्वस्य परं निधानम् । \n वेत्तासि वेद्यं च परं च धाम \n त्वया ततं विश्वमनन्तरूप ॥ ३८ ॥"
                },          
                {
                    "id": 39,
                    "sanskrit": "वायुर्यमोऽग्न‍िर्वरुण: शशाङ्क: \n प्रजापतिस्त्वं प्रपितामहश्च । \n नमो नमस्तेऽस्तु सहस्रकृत्व: \n पुनश्च भूयोऽपि नमो नमस्ते ॥ ३९ ॥"
                },          
                {
                    "id": 40,
                    "sanskrit": "नम: पुरस्तादथ पृष्ठतस्ते \n नमोऽस्तु ते सर्वत एव सर्व । \n अनन्तवीर्यामितविक्रमस्त्वं \n सर्वं समाप्‍नोषि ततोऽसि सर्व: ॥ ४० ॥"
                },          
                {
                    "id": 41,
                    "sanskrit": "सखेति मत्वा प्रसभं यदुक्तं \n हे कृष्ण हे यादव हे सखेति । \n अजानता महिमानं तवेदं \n मया प्रमादात्प्रणयेन वापि ॥ ४१ ॥"
                },          
                {
                    "id": 42,
                    "sanskrit": "यच्च‍ावहासार्थमसत्कृतोऽसि \n विहारशय्यासनभोजनेषु । \n एकोऽथवाप्यच्युत तत्समक्षं \n तत्क्षामये त्वामहमप्रमेयम् ॥ ४२ ॥"
                },          
                {
                    "id": 43,
                    "sanskrit": "पितासि लोकस्य चराचरस्य \n त्वमस्य पूज्यश्च गुरुर्गरीयान् । \n न त्वत्समोऽस्त्यभ्यधिक: कुतोऽन्यो \n लोकत्रयेऽप्यप्रतिमप्रभाव ॥ ४३ ॥"
                },          
                {
                    "id": 44,
                    "sanskrit": "तस्मात्प्रणम्य प्रणिधाय कायं \n प्रसादये त्वामहमीशमीड्यम् । \n पितेव पुत्रस्य सखेव सख्यु: \n प्रिय: प्रियायार्हसि देव सोढुम् ॥ ४४ ॥"
                },          
                {
                    "id": 45,
                    "sanskrit": "अदृष्टपूर्वं हृषितोऽस्मि दृष्ट्वा \n भयेन च प्रव्यथितं मनो मे । \n तदेव मे दर्शय देव रूपं \n प्रसीद देवेश जगन्निवास ॥ ४५ ॥"
                },          
                {
                    "id": 46,
                    "sanskrit": "किरीटिनं गदिनं चक्रहस्त- \n मिच्छामि त्वां द्रष्टुमहं तथैव । \n तेनैव रूपेण चतुर्भुजेन \n सहस्रबाहो भव विश्वमूर्ते ॥ ४६ ॥"
                },          
                {
                    "id": 47,
                    "sanskrit": "श्रीभगवानुवाच \n मया प्रसन्नेन तवार्जुनेदं \n रूपं परं दर्शितमात्मयोगात् । \n तेजोमयं विश्वमनन्तमाद्यं \n यन्मे त्वदन्येन न दृष्टपूर्वम् ॥ ४७ ॥"
                },          
                {
                    "id": 48,
                    "sanskrit": "न वेदयज्ञाध्ययनैर्न दानै- \n र्न च क्रियाभिर्न तपोभिरुग्रै: । \n एवंरूप: शक्य अहं नृलोके \n द्रष्टुं त्वदन्येन कुरुप्रवीर ॥ ४८ ॥"
                },          
                {
                    "id": 49,
                    "sanskrit": "मा ते व्यथा मा च विमूढभावो \n दृष्ट्वा रूपं घोरमीदृङ्‍ममेदम् । \n व्यपेतभी: प्रीतमना: पुनस्त्वं \n तदेव मे रूपमिदं प्रपश्य ॥ ४९ ॥"
                },          
                {
                    "id": 50,
                    "sanskrit": "सञ्जय उवाच \n इत्यर्जुनं वासुदेवस्तथोक्त्वा \n स्वकं रूपं दर्शयामास भूय: । \n आश्वासयामास च भीतमेनं \n भूत्वा पुन: सौम्यवपुर्महात्मा ॥ ५० ॥"
                },          
                {
                    "id": 51,
                    "sanskrit": "अर्जुन उवाच \n दृष्ट्वेदं मानुषं रूपं तव सौम्यं जनार्दन । \n इदानीमस्मि संवृत्त: सचेता: प्रकृतिं गत: ॥ ५१ ॥"
                },          
                {
                    "id": 52,
                    "sanskrit": "श्रीभगवानुवाच \n सुदुर्दर्शमिदं रूपं दृष्टवानसि यन्मम । \n देवा अप्यस्य रूपस्य नित्यं दर्शनकाङ्‍‍क्षिण: ॥ ५२ ॥"
                },          
                {
                    "id": 53,
                    "sanskrit": "नाहं वेदैर्न तपसा न दानेन न चेज्यया । \n शक्य एवंविधो द्रष्टुं दृष्टवानसि मां यथा ॥ ५३ ॥"
                },          
                {
                    "id": 54,
                    "sanskrit": "भक्त्य‍ा त्वनन्यया शक्य अहमेवंविधोऽर्जुन । \n ज्ञातुं द्रष्टुं च तत्त्वेन प्रवेष्टुं च परन्तप ॥ ५४ ॥"
                },          
                {
                    "id": 55,
                    "sanskrit": "मत्कर्मकृन्मत्परमो मद्भ‍क्त: सङ्गवर्जित: । \n निर्वैर: सर्वभूतेषु य: स मामेति पाण्डव ॥ ५५ ॥"
                }          
             ]
        },
        {
            "id": 12 ,
            "name": "भक्तियोग",
            "slokas": [
                {
                    "id": 1,
                    "sanskrit": "अर्जुन उवाच \n एवं सततयुक्ता ये भक्तास्त्वां पर्युपासते । \n ये चाप्यक्षरमव्यक्तं तेषां के योगवित्तमा: ॥ १ ॥"
                },
                {
                    "id": 2,
                    "sanskrit": "श्रीभगवानुवाच \n मय्यावेश्य मनो ये मां नित्ययुक्ता उपासते । \n श्रद्धया परयोपेतास्ते मे युक्ततमा मता: ॥ २ ॥"
                },
                {
                    "id": 3,
                    "sanskrit": "ये त्वक्षरमनिर्देश्यमव्यक्तं पर्युपासते । \n सर्वत्रगमचिन्त्यं च कूटस्थमचलं ध्रुवम् ॥ ३ ॥"
                },
                {
                    "id": 4,
                    "sanskrit": "सन्नियम्येन्द्रियग्रामं सर्वत्र समबुद्धय: । \n ते प्राप्‍नुवन्ति मामेव सर्वभूतहिते रता: ॥ ४ ॥"
                },
                {
                    "id": 5,
                    "sanskrit": "क्ल‍ेशोऽधिकतरस्तेषामव्यक्तासक्तचेतसाम् । \n अव्यक्ता हि गतिर्दु:खं देहवद्भ‍िरवाप्यते ॥ ५ ॥"
                },
                {
                    "id": 6,
                    "sanskrit": "ये तु सर्वाणि कर्माणि मयि सन्न्यस्य मत्परा: । \n अनन्येनैव योगेन मां ध्यायन्त उपासते ॥ ६ ॥"
                },
                {
                    "id": 7,
                    "sanskrit": "तेषामहं समुद्धर्ता मृत्युसंसारसागरात् । \n भवामि न चिरात्पार्थ मय्यावेशितचेतसाम् ॥ ७ ॥"
                },
                {
                    "id": 8,
                    "sanskrit": "मय्येव मन आधत्स्व मयि बुद्धिं निवेशय । \n निवसिष्यसि मय्येव अत ऊर्ध्वं न संशय: ॥ ८ ॥"
                },
                {
                    "id": 9,
                    "sanskrit": "अथ चित्तं समाधातुं न शक्न‍ोषि मयि स्थिरम् । \n अभ्यासयोगेन ततो मामिच्छाप्‍तुं धनञ्जय ॥ ९ ॥"
                },
                {
                    "id": 10,
                    "sanskrit": "अभ्यासेऽप्यसमर्थोऽसि मत्कर्मपरमो भव । \n मदर्थमपि कर्माणि कुर्वन्सिद्धिमवाप्स्यसि ॥ १० ॥"
                },
                {
                    "id": 11,
                    "sanskrit": "अथैतदप्यशक्तोऽसि कर्तुं मद्योगमाश्रित: । \n सर्वकर्मफलत्यागं तत: कुरु यतात्मवान् ॥ ११ ॥"
                },
                {
                    "id": 12,
                    "sanskrit": "श्रेयो हि ज्ञानमभ्यासाज्ज्ञानाद्ध्यानं विशिष्यते । \n ध्यानात्कर्मफलत्यागस्त्यागाच्छान्तिरनन्तरम् ॥ १२ ॥"
                },
                {
                    "id": 13,
                    "sanskrit": "अद्वेष्टा सर्वभूतानां मैत्र: करुण एव च । \n निर्ममो निरहङ्कार: समदु:खसुख: क्षमी ॥ १३ ॥"
                },
                {
                    "id": 14,
                    "sanskrit": "सन्तुष्ट: सततं योगी यतात्मा दृढनिश्चय: । \n मय्यर्पितमनोबुद्धिर्यो मद्भ‍क्त: स मे प्रिय: ॥ १४ ॥"
                },
                {
                    "id": 15,
                    "sanskrit": "यस्मान्नोद्विजते लोको लोकान्नोद्विजते च य: । \n हर्षामर्षभयोद्वेगैर्मुक्तो य: स च मे प्रिय: ॥ १५ ॥"
                },
                {
                    "id": 16,
                    "sanskrit": "अनपेक्ष: श‍ुचिर्दक्ष उदासीनो गतव्यथ: । \n सर्वारम्भपरित्यागी यो मद्भ‍क्त: स मे प्रिय: ॥ १६ ॥"
                },
                {
                    "id": 17,
                    "sanskrit": "यो न हृष्यति न द्वेष्टि न शोचति न काङ्‍क्षति । \n श‍ुभाश‍ुभपरित्यागी भक्तिमान्य: स मे प्रिय: ॥ १७ ॥"
                },
                {
                    "id": 18,
                    "sanskrit": "सम: शत्रौ च मित्रे च तथा मानापमानयो: । \n शीतोष्णसुखदु:खेषु सम: सङ्गविवर्जित: ॥ १८ ॥"
                },
                {
                    "id": 19,
                    "sanskrit": "तुल्यनिन्दास्तुतिर्मौनी सन्तुष्टो येन केनचित् । \n अनिकेत: स्थिरमतिर्भक्तिमान्मे प्रियो नर: ॥ १९ ॥"
                },
                {
                    "id": 20,
                    "sanskrit": "ये तु धर्मामृतमिदं यथोक्तं पर्युपासते । \n श्रद्दधाना मत्परमा भक्तास्तेऽतीव मे प्रिया: ॥ २० ॥"
                }          
             ]
        },
        {
            "id": 13 ,
            "name": "प्रकृति, पुरुष तथा चेतना",
            "slokas": [
                {
                    "id": 1,
                    "sanskrit": "अर्जुन उवाच \n प्रकृतिं पुरुषं चैव क्षेत्रं क्षेत्रज्ञमेव च । \n एतद्वेदितुमिच्छामि ज्ञानं ज्ञेयं च केशव ॥ १ ॥"
                },
                {
                    "id": 2,
                    "sanskrit": "श्रीभगवानुवाच \n इदं शरीरं कौन्तेय क्षेत्रमित्यभिधीयते । \n एतद्यो वेत्ति तं प्राहु: क्षेत्रज्ञ इति तद्विद: ॥ २ ॥"
                },
                {
                    "id": 3,
                    "sanskrit": "क्षेत्रज्ञं चापि मां विद्धि सर्वक्षेत्रेषु भारत । \n क्षेत्रक्षेत्रज्ञयोर्ज्ञानं यत्तज्ज्ञानं मतं मम ॥ ३ ॥"
                },
                {
                    "id": 4,
                    "sanskrit": "तत्क्षेत्रं यच्च‍ यादृक्‍च यद्विकारि यतश्च यत् । \n स च यो यत्प्रभावश्च तत्समासेन मे श‍ृणु ॥ ४ ॥"
                },
                {
                    "id": 5,
                    "sanskrit": "ऋषिभिर्बहुधा गीतं छन्दोभिर्विविधै: पृथक् । \n ब्रह्मसूत्रपदैश्चैव हेतुमद्भ‍िर्विनिश्चितै: ॥ ५ ॥"
                },
                {
                    "id": 6,
                    "sanskrit": "महाभूतान्यहङ्कारो बुद्धिरव्यक्तमेव च । \n इन्द्रियाणि दशैकं च पञ्च चेन्द्रियगोचरा: ॥ ६ ॥"
                },
                {
                    "id": 7,
                    "sanskrit": "इच्छा द्वेष: सुखं दु:खं सङ्घातश्चेतना धृति: । \n एतत्क्षेत्रं समासेन सविकारमुदाहृतम् ॥ ७ ॥"
                },
                {
                    "id": 8,
                    "sanskrit": "अमानित्वमदम्भित्वमहिंसा क्षान्तिरार्जवम् । \n आचार्योपासनं शौचं स्थैर्यमात्मविनिग्रह: ॥ ८ ॥"
                },
                {
                    "id": 9,
                    "sanskrit": "इन्द्रियार्थेषु वैराग्यमनहङ्कार एव च । \n जन्ममृत्युजराव्याधिदु:खदोषानुदर्शनम् ॥ ९ ॥"
                },
                {
                    "id": 10,
                    "sanskrit": "असक्तिरनभिष्वङ्ग: पुत्रदारगृहादिषु । \n नित्यं च समचित्तत्वमिष्टानिष्टोपपत्तिषु ॥ १० ॥"
                },
                {
                    "id": 11,
                    "sanskrit": "मयि चानन्ययोगेन भक्तिरव्यभिचारिणी । \n विविक्तदेशसेवित्वमरतिर्जनसंसदि ॥ ११ ॥"
                },
                {
                    "id": 12,
                    "sanskrit": "अध्यात्मज्ञाननित्यत्वं तत्त्वज्ञानार्थदर्शनम् । \n एतज्ज्ञानमिति प्रोक्तमज्ञानं यदतोऽन्यथा ॥ १२ ॥"
                },
                {
                    "id": 13,
                    "sanskrit": "ज्ञेयं यत्तत्प्रवक्ष्यामि यज्ज्ञात्वामृतमश्न‍ुते । \n अनादिमत्परं ब्रह्म न सत्तन्नासदुच्यते ॥ १३ ॥"
                },
                {
                    "id": 14,
                    "sanskrit": "सर्वत: पाणिपादं तत्सर्वतोऽक्षिशिरोमुखम् । \n सर्वत:श्रुतिमल्ल‍ोके सर्वमावृत्य तिष्ठति ॥ १४ ॥"
                },
                {
                    "id": 15,
                    "sanskrit": "सर्वेन्द्रियगुणाभासं सर्वेन्द्रियविवर्जितम् । \n असक्तं सर्वभृच्च‍ैव निर्गुणं गुणभोक्तृ च ॥ १५ ॥"
                },
                {
                    "id": 16,
                    "sanskrit": "बहिरन्तश्च भूतानामचरं चरमेव च । \n सूक्ष्मत्वात्तदविज्ञेयं दूरस्थं चान्तिके च तत् ॥ १६ ॥"
                },
                {
                    "id": 17,
                    "sanskrit": "अविभक्तं च भूतेषु विभक्तमिव च स्थितम् । \n भूतभर्तृ च तज्ज्ञेयं ग्रसिष्णु प्रभविष्णु च ॥ १७ ॥"
                },
                {
                    "id": 18,
                    "sanskrit": "ज्योतिषामपि तज्ज्योतिस्तमस: परमुच्यते । \n ज्ञानं ज्ञेयं ज्ञानगम्यं हृदि सर्वस्य विष्ठितम् ॥ १८ ॥"
                },
                {
                    "id": 19,
                    "sanskrit": "इति क्षेत्रं तथा ज्ञानं ज्ञेयं चोक्तं समासत: । \n मद्भ‍क्त एतद्विज्ञाय मद्भ‍ावायोपपद्यते ॥ १९ ॥"
                },
                {
                    "id": 20,
                    "sanskrit": "प्रकृतिं पुरुषं चैव विद्ध्यनादी उभावपि । \n विकारांश्च गुणांश्चैव विद्धि प्रकृतिसम्भवान् ॥ २० ॥"
                },          
                {
                    "id": 21,
                    "sanskrit": "कार्यकारणकर्तृत्वे हेतु: प्रकृतिरुच्यते । \n पुरुष: सुखदु:खानां भोक्तृत्वे हेतुरुच्यते ॥ २१ ॥"
                },          
                {
                    "id": 22,
                    "sanskrit": "पुरुष: प्रकृतिस्थो हि भुङ्क्ते प्रकृतिजान्गुणान् । \n कारणं गुणसङ्गोऽस्य सदसद्योनिजन्मसु ॥ २२ ॥"
                },          
                {
                    "id": 23,
                    "sanskrit": "उपद्रष्टानुमन्ता च भर्ता भोक्ता महेश्वर: । \n परमात्मेति चाप्युक्तो देहेऽस्मिन्पुरुष: पर: ॥ २३ ॥"
                },          
                {
                    "id": 24,
                    "sanskrit": "य एवं वेत्ति पुरुषं प्रकृतिं च गुणै: सह । \n सर्वथा वर्तमानोऽपि न स भूयोऽभिजायते ॥ २४ ॥"
                },          
                {
                    "id": 25,
                    "sanskrit": "ध्यानेनात्मनि पश्यन्ति केचिदात्मानमात्मना । \n अन्ये सांख्येन योगेन कर्मयोगेन चापरे ॥ २५ ॥"
                },          
                {
                    "id": 26,
                    "sanskrit": "अन्ये त्वेवमजानन्त: श्रुत्वान्येभ्य उपासते । \n तेऽपि चातितरन्त्येव मृत्युं श्रुतिपरायणा: ॥ २६ ॥"
                },          
                {
                    "id": 27,
                    "sanskrit": "यावत्सञ्जायते किञ्चित्सत्त्वं स्थावरजङ्गमम् । \n क्षेत्रक्षेत्रज्ञसंयोगात्तद्विद्धि भरतर्षभ ॥ २७ ॥"
                },          
                {
                    "id": 28,
                    "sanskrit": "समं सर्वेषु भूतेषु तिष्ठन्तं परमेश्वरम् । \n विनश्यत्स्वविनश्यन्तं य: पश्यति स पश्यति ॥ २८ ॥"
                },          
                {
                    "id": 29,
                    "sanskrit": "समं पश्यन्हि सर्वत्र समवस्थितमीश्वरम् । \n न हिनस्त्यात्मनात्मानं ततो याति परां गतिम् ॥ २९ ॥"
                },          
                {
                    "id": 30,
                    "sanskrit": "प्रकृत्यैव च कर्माणि क्रियमाणानि सर्वश: । \n य: पश्यति तथात्मानमकर्तारं स पश्यति ॥ ३० ॥"
                },          
                {
                    "id": 31,
                    "sanskrit": "यदा भूतपृथग्भावमेकस्थमनुपश्यति । \n तत एव च विस्तारं ब्रह्म सम्पद्यते तदा ॥ ३१ ॥"
                },          
                {
                    "id": 32,
                    "sanskrit": "अनादित्वान्निर्गुणत्वात्परमात्मायमव्यय: । \n शरीरस्थोऽपि कौन्तेय न करोति न लिप्यते ॥ ३२ ॥"
                },          
                {
                    "id": 33,
                    "sanskrit": "यथा सर्वगतं सौक्ष्म्यादाकाशं नोपलिप्यते । \n सर्वत्रावस्थितो देहे तथात्मा नोपलिप्यते ॥ ३३ ॥"
                },          
                {
                    "id": 34,
                    "sanskrit": "यथा प्रकाशयत्येक: कृत्स्‍नं लोकमिमं रवि: । \n क्षेत्रं क्षेत्री तथा कृत्स्‍नं प्रकाशयति भारत ॥ ३४ ॥"
                },          
                {
                    "id": 35,
                    "sanskrit": "क्षेत्रक्षेत्रज्ञयोरेवमन्तरं ज्ञानचक्षुषा । \n भूतप्रकृतिमोक्षं च ये विदुर्यान्ति ते परम् ॥ ३५ ॥"
                }          
             ]
        },
        {
            "id": 14,
            "name": "प्रकृति के तीन गुण",
            "slokas": [
                {
                    "id": 1,
                    "sanskrit": "श्रीभगवानुवाच \n परं भूय: प्रवक्ष्यामि ज्ञानानां ज्ञानमुत्तमम् । ‍‍ ॥ \n यज्ज्ञात्वा मुनय: सर्वे परां सिद्धिमितो गता: ॥ १ ॥"
                },
                {
                    "id": 2,
                    "sanskrit": "इदं ज्ञानमुपाश्रित्य मम साधर्म्यमागता: । \n सर्गेऽपि नोपजायन्ते प्रलये न व्यथन्ति च ॥ २ ॥"
                },
                {
                    "id": 3,
                    "sanskrit": "मम योनिर्महद्‍ब्रह्म तस्मिन्गर्भं दधाम्यहम् । \n सम्भव: सर्वभूतानां ततो भवति भारत ॥ ३ ॥"
                },
                {
                    "id": 4,
                    "sanskrit": "सर्वयोनिषु कौन्तेय मूर्तय: सम्भवन्ति या: । \n तासां ब्रह्म महद्योनिरहं बीजप्रद: पिता ॥ ४ ॥"
                },
                {
                    "id": 5,
                    "sanskrit": "सत्त्वं रजस्तम इति गुणा: प्रकृतिसम्भवा: । \n निबध्‍नन्ति महाबाहो देहे देहिनमव्ययम् ॥ ५ ॥"
                },
                {
                    "id": 6,
                    "sanskrit": "तत्र सत्त्वं निर्मलत्वात्प्रकाशकमनामयम् । \n सुखसङ्गेन बध्‍नाति ज्ञानसङ्गेन चानघ ॥ ६ ॥"
                },
                {
                    "id": 7,
                    "sanskrit": "रजो रागात्मकं विद्धि तृष्णासङ्गसमुद्भ‍वम् । \n तन्निबध्‍नाति कौन्तेय कर्मसङ्गेन देहिनम् ॥ ७ ॥"
                },
                {
                    "id": 8,
                    "sanskrit": "तमस्त्वज्ञानजं विद्धि मोहनं सर्वदेहिनाम् । \n प्रमादालस्यनिद्राभिस्तन्निबध्‍नाति भारत ॥ ८ ॥"
                },
                {
                    "id": 9,
                    "sanskrit": "सत्त्वं सुखे सञ्जयति रज: कर्मणि भारत । \n ज्ञानमावृत्य तु तम: प्रमादे सञ्जयत्युत ॥ ९ ॥"
                },
                {
                    "id": 10,
                    "sanskrit": "रजस्तमश्चाभिभूय सत्त्वं भवति भारत । \n रज: सत्त्वं तमश्चैव तम: सत्त्वं रजस्तथा ॥ १० ॥"
                },
                {
                    "id": 11,
                    "sanskrit": "सर्वद्वारेषु देहेऽस्मिन्प्रकाश उपजायते । \n ज्ञानं यदा तदा विद्याद्विवृद्धं सत्त्वमित्युत ॥ ११ ॥"
                },
                {
                    "id": 12,
                    "sanskrit": "लोभ: प्रवृत्तिरारम्भ: कर्मणामशम: स्पृहा । \n रजस्येतानि जायन्ते विवृद्धे भरतर्षभ ॥ १२ ॥"
                },
                {
                    "id": 13,
                    "sanskrit": "अप्रकाशोऽप्रवृत्तिश्च प्रमादो मोह एव च । \n तमस्येतानि जायन्ते विवृद्धे कुरुनन्दन ॥ १३ ॥"
                },
                {
                    "id": 14,
                    "sanskrit": "यदा सत्त्वे प्रवृद्धे तु प्रलयं याति देहभृत् । \n तदोत्तमविदां लोकानमलान्प्रतिपद्यते ॥ १४ ॥"
                },
                {
                    "id": 15,
                    "sanskrit": "रजसि प्रलयं गत्वा कर्मसङ्गिषु जायते । \n तथा प्रलीनस्तमसि मूढयोनिषु जायते ॥ १५ ॥"
                },
                {
                    "id": 16,
                    "sanskrit": "कर्मण: सुकृतस्याहु: सात्त्विकं निर्मलं फलम् । \n रजसस्तु फलं दु:खमज्ञानं तमस: फलम् ॥ १६ ॥"
                },
                {
                    "id": 17,
                    "sanskrit": "सत्त्वात्सञ्जायते ज्ञानं रजसो लोभ एव च । \n प्रमादमोहौ तमसो भवतोऽज्ञानमेव च ॥ १७ ॥"
                },
                {
                    "id": 18,
                    "sanskrit": "ऊर्ध्वं गच्छन्ति सत्त्वस्था मध्ये तिष्ठन्ति राजसा: । \n जघन्यगुणवृत्तिस्था अधो गच्छन्ति तामसा: ॥ १८ ॥"
                },
                {
                    "id": 19,
                    "sanskrit": "नान्यं गुणेभ्य: कर्तारं यदा द्रष्टानुपश्यति । \n गुणेभ्यश्च परं वेत्ति मद्भ‍ावं सोऽधिगच्छति ॥ १९ ॥"
                },
                {
                    "id": 20,
                    "sanskrit": "गुणानेतानतीत्य त्रीन्देही देहसमुद्भ‍वान् । \n जन्ममृत्युजरादु:खैर्विमुक्तोऽमृतमश्न‍ुते ॥ २० ॥"
                },          
                {
                    "id": 21,
                    "sanskrit": "अर्जुन उवाच \n कैर्लिङ्गैस्त्रीन्गुणानेतानतीतो भवति प्रभो । \n किमाचार: कथं चैतांस्त्रीन्गुणानतिवर्तते ॥ २१ ॥"
                },          
                {
                    "id": 22,
                    "sanskrit": "श्रीभगवानुवाच \n प्रकाशं च प्रवृत्तिं च मोहमेव च पाण्डव । \n न द्वेष्टि सम्प्रवृत्तानि न निवृत्तानि काङ्‍क्षति ॥ २२ ॥"
                },          
                {
                    "id": 23,
                    "sanskrit": "उदासीनवदासीनो गुणैर्यो न विचाल्यते । \n गुणा वर्तन्त इत्येवं योऽवतिष्ठति नेङ्गते ॥ २३ ॥"
                },          
                {
                    "id": 24,
                    "sanskrit": "समदु:खसुख: स्वस्थ: समलोष्टाश्मकाञ्चन: । \n तुल्यप्रियाप्रियो धीरस्तुल्यनिन्दात्मसंस्तुति: ॥ २४ ॥"
                },          
                {
                    "id": 25,
                    "sanskrit": "मानापमानयोस्तुल्यस्तुल्यो मित्रारिपक्षयो: । \n सर्वारम्भपरित्यागी गुणातीत: स उच्यते ॥ २५ ॥"
                },          
                {
                    "id": 26,
                    "sanskrit": "मां च योऽव्यभिचारेण भक्तियोगेन सेवते । \n स गुणान्समतीत्यैतान्ब्रह्मभूयाय कल्पते ॥ २६ ॥"
                },          
                {
                    "id": 27,
                    "sanskrit": "ब्रह्मणो हि प्रतिष्ठाहममृतस्याव्ययस्य च । \n शाश्वतस्य च धर्मस्य सुखस्यैकान्तिकस्य च ॥ २७ ॥"
                }          
             ]
        },
        {
            "id": 15,
            "name": "पुरुषोत्तमयोग",
            "slokas": [
                {
                    "id": 1,
                    "sanskrit": "श्रीभगवानुवाच \n ऊर्ध्वमूलमध:शाखमश्वत्थं प्राहुरव्ययम् । \n छन्दांसि यस्य पर्णानि यस्तं वेद स वेदवित् ॥ १ ॥"
                },
                {
                    "id": 2,
                    "sanskrit": "अधश्चोर्ध्वं प्रसृतास्तस्य शाखा \n गुणप्रवृद्धा विषयप्रवाला: । \n अधश्च मूलान्यनुसन्ततानि \n कर्मानुबन्धीनि मनुष्यलोके ॥ २ ॥"
                },
                {
                    "id": 3,
                    "sanskrit": "न रूपमस्येह तथोपलभ्यते \n नान्तो न चादिर्न च सम्प्रतिष्ठा । \n अश्वत्थमेनं सुविरूढमूल- \n मसङ्गशस्त्रेण दृढेन छित्त्वा ॥ ३ ॥"
                },
                {
                    "id": 4,
                    "sanskrit": "तत: पदं तत्परिमार्गितव्यं \n यस्मिन्गता न निवर्तन्ति भूय: । \n तमेव चाद्यं पुरुषं प्रपद्ये \n यत: प्रवृत्ति: प्रसृता पुराणी ॥ ४ ॥"
                },
                {
                    "id": 5,
                    "sanskrit": "निर्मानमोहा जितसङ्गदोषा \n अध्यात्मनित्या विनिवृत्तकामा: । \n द्वन्द्वैर्विमुक्ता: सुखदु:खसंज्ञै- \n र्गच्छन्त्यमूढा: पदमव्ययं तत् ॥ ५ ॥"
                },
                {
                    "id": 6,
                    "sanskrit": "न तद्भ‍ासयते सूर्यो न शशाङ्को न पावक: । \n यद्ग‍त्वा न निवर्तन्ते तद्धाम परमं मम ॥ ६ ॥"
                },
                {
                    "id": 7,
                    "sanskrit": "ममैवांशो जीवलोके जीवभूत: सनातन: । \n मन:षष्ठानीन्द्रियाणि प्रकृतिस्थानि कर्षति ॥ ७ ॥"
                },
                {
                    "id": 8,
                    "sanskrit": "शरीरं यदवाप्‍नोति यच्च‍ाप्युत्क्रामतीश्वर: । \n गृहीत्वैतानि संयाति वायुर्गन्धानिवाशयात् ॥ ८ ॥"
                },
                {
                    "id": 9,
                    "sanskrit": "श्रोत्रं चक्षु: स्पर्शनं च रसनं घ्राणमेव च । \n अधिष्ठाय मनश्चायं विषयानुपसेवते ॥ ९ ॥"
                },
                {
                    "id": 10,
                    "sanskrit": "उत्क्रामन्तं स्थितं वाऽपि भुञ्जानं वा गुणान्वितम् । \n विमूढा नानुपश्यन्ति पश्यन्ति ज्ञानचक्षुष: ॥ १० ॥"
                },
                {
                    "id": 11,
                    "sanskrit": "यतन्तो योगिनश्चैनं पश्यन्त्यात्मन्यवस्थितम् । \n यतन्तोऽप्यकृतात्मानो नैनं पश्यन्त्यचेतस: ॥ ११ ॥"
                },
                {
                    "id": 12,
                    "sanskrit": "यदादित्यगतं तेजो जगद्भ‍ासयतेऽखिलम् । \n यच्च‍न्द्रमसि यच्च‍ाग्न‍ौ तत्तेजो विद्धि मामकम् ॥ १२ ॥"
                },
                {
                    "id": 13,
                    "sanskrit": "गामाविश्य च भूतानि धारयाम्यहमोजसा । \n पुष्णामि चौषधी: सर्वा: सोमो भूत्वा रसात्मक: ॥ १३ ॥"
                },
                {
                    "id": 14,
                    "sanskrit": "अहं वैश्वानरो भूत्वा प्राणिनां देहमाश्रित: । \n प्राणापानसमायुक्त: पचाम्यन्नं चतुर्विधम् ॥ १४ ॥"
                },
                {
                    "id": 15,
                    "sanskrit": "सर्वस्य चाहं हृदि सन्निविष्टो \n मत्त: स्मृतिर्ज्ञानमपोहनं च । \n वेदैश्च सर्वैरहमेव वेद्यो \n वेदान्तकृद्वेदविदेव चाहम् ॥ १५ ॥"
                },
                {
                    "id": 16,
                    "sanskrit": "द्वाविमौ पुरुषौ लोके क्षरश्चाक्षर एव च । \n क्षर: सर्वाणि भूतानि कूटस्थोऽक्षर उच्यते ॥ १६ ॥"
                },
                {
                    "id": 17,
                    "sanskrit": "उत्तम: पुरुषस्त्वन्य: परमात्मेत्युदाहृत: । \n यो लोकत्रयमाविश्य बिभर्त्यव्यय ईश्वर: ॥ १७ ॥"
                },
                {
                    "id": 18,
                    "sanskrit": "यस्मात्क्षरमतीतोऽहमक्षरादपि चोत्तम: । \n अतोऽस्मि लोके वेदे च प्रथित: पुरुषोत्तम: ॥ १८ ॥"
                },
                {
                    "id": 19,
                    "sanskrit": "यो मामेवमसम्मूढो जानाति पुरुषोत्तमम् । \n स सर्वविद्भ‍जति मां सर्वभावेन भारत ॥ १९ ॥"
                },
                {
                    "id": 20,
                    "sanskrit": "इति गुह्यतमं शास्त्रमिदमुक्तं मयानघ । \n एतद्‍बुद्ध्वा बुद्धिमान्स्यात्कृतकृत्यश्च भारत ॥ २० ॥"
                }          
             ]
        },
        {
            "id": 16,
            "name": "दैवी तथा आसुरी स्वभाव",
            "slokas": [
                {
                    "id": 1,
                    "sanskrit": "श्रीभगवानुवाच \n अभयं सत्त्वसंश‍ुद्धिर्ज्ञानयोगव्यवस्थिति: । \n दानं दमश्च यज्ञश्च स्वाध्यायस्तप आर्जवम् ॥ १ ॥"
                },
                {
                    "id": 2,
                    "sanskrit": "अहिंसा सत्यमक्रोधस्त्याग: शान्तिरपैश‍ुनम् । \n दया भूतेष्वलोलुप्‍त्वं मार्दवं ह्रीरचापलम् ॥ २ ॥"
                },
                {
                    "id": 3,
                    "sanskrit": "तेज: क्षमा धृति: शौचमद्रोहो नातिमानिता । \n भवन्ति सम्पदं दैवीमभिजातस्य भारत ॥ ३ ॥"
                },
                {
                    "id": 4,
                    "sanskrit": "दम्भो दर्पोऽभिमानश्च क्रोध: पारुष्यमेव च । \n अज्ञानं चाभिजातस्य पार्थ सम्पदमासुरीम् ॥ ४ ॥"
                },
                {
                    "id": 5,
                    "sanskrit": "दैवी सम्पद्विमोक्षाय निबन्धायासुरी मता । \n मा श‍ुच: सम्पदं दैवीमभिजातोऽसि पाण्डव ॥ ५ ॥"
                },
                {
                    "id": 6,
                    "sanskrit": "द्वौ भूतसर्गौ लोकेऽस्मिन्दैव आसुर एव च । \n दैवो विस्तरश: प्रोक्त आसुरं पार्थ मे श‍ृणु ॥ ६ ॥"
                },
                {
                    "id": 7,
                    "sanskrit": "प्रवृत्तिं च निवृत्तिं च जना न विदुरासुरा: । \n न शौचं नापि चाचारो न सत्यं तेषु विद्यते ॥ ७ ॥"
                },
                {
                    "id": 8,
                    "sanskrit": "असत्यमप्रतिष्ठं ते जगदाहुरनीश्वरम् । \n अपरस्परसम्भूतं किमन्यत्कामहैतुकम् ॥ ८ ॥"
                },
                {
                    "id": 9,
                    "sanskrit": "एतां दृष्टिमवष्टभ्य नष्टात्मानोऽल्पबुद्धय: । \n प्रभवन्त्युग्रकर्माण: क्षयाय जगतोऽहिता: ॥ ९ ॥"
                },
                {
                    "id": 10,
                    "sanskrit": "काममाश्रित्य दुष्पूरं दम्भमानमदान्विता: । \n मोहाद्‍गृहीत्वासद्‍ग्राहान्प्रवर्तन्तेऽश‍ुचिव्रता: ॥ १० ॥"
                },
                {
                    "id": 11,
                    "sanskrit": "चिन्तामपरिमेयां च प्रलयान्तामुपाश्रिता: । \n कामोपभोगपरमा एतावदिति निश्चिता: ॥ ११ ॥"
                },
                {
                    "id": 12,
                    "sanskrit": "आशापाशशतैर्बद्धा: कामक्रोधपरायणा: । \n ईहन्ते कामभोगार्थमन्यायेनार्थसञ्चयान् ॥ १२ ॥"
                },
                {
                    "id": 13,
                    "sanskrit": "इदमद्य मया लब्धमिमं प्राप्स्ये मनोरथम् । \n इदमस्तीदमपि मे भविष्यति पुनर्धनम् ॥ १३ ॥"
                },
                {
                    "id": 14,
                    "sanskrit": "असौ मया हत: शत्रुर्हनिष्ये चापरानपि । \n ईश्वरोऽहमहं भोगी सिद्धोऽहं बलवान्सुखी ॥ १४ ॥"
                },
                {
                    "id": 15,
                    "sanskrit": "आढ्योऽभिजनवानस्मि कोऽन्योऽस्ति सदृशो मया । \n यक्ष्ये दास्यामि मोदिष्य इत्यज्ञानविमोहिता: ॥ १५ ॥"
                },
                {
                    "id": 16,
                    "sanskrit": "अनेकचित्तविभ्रान्ता मोहजालसमावृता: । \n प्रसक्ता: कामभोगेषु पतन्ति नरकेऽश‍ुचौ ॥ १६ ॥"
                },
                {
                    "id": 17,
                    "sanskrit": "आत्मसम्भाविता: स्तब्धा धनमानमदान्विता: । \n यजन्ते नामयज्ञैस्ते दम्भेनाविधिपूर्वकम् ॥ १७ ॥"
                },
                {
                    "id": 18,
                    "sanskrit": "अहङ्कारं बलं दर्पं कामं क्रोधं च संश्रिता: । \n मामात्मपरदेहेषु प्रद्विषन्तोऽभ्यसूयका: ॥ १८ ॥"
                },
                {
                    "id": 19,
                    "sanskrit": "तानहं द्विषत: क्रूरान्संसारेषु नराधमान् । \n क्षिपाम्यजस्रमश‍ुभानासुरीष्वेव योनिषु ॥ १९ ॥"
                },
                {
                    "id": 20,
                    "sanskrit": "आसुरीं योनिमापन्ना मूढा जन्मनि जन्मनि । \n मामप्राप्यैव कौन्तेय ततो यान्त्यधमां गतिम् ॥ २० ॥"
                },          
                {
                    "id": 21,
                    "sanskrit": "त्रिविधं नरकस्येदं द्वारं नाशनमात्मन: । \n काम: क्रोधस्तथा लोभस्तस्मादेतत्‍त्रयं त्यजेत् ॥ २१ ॥"
                },          
                {
                    "id": 22,
                    "sanskrit": "एतैर्विमुक्त: कौन्तेय तमोद्वारैस्त्रिभिर्नर: । \n आचरत्यात्मन: श्रेयस्ततो याति परां गतिम् ॥ २२ ॥"
                },          
                {
                    "id": 23,
                    "sanskrit": "य: शास्त्रविधिमुत्सृज्य वर्तते कामकारत: । \n न स सिद्धिमवाप्‍नोति न सुखं न परां गतिम् ॥ २३ ॥"
                },          
                {
                    "id": 24,
                    "sanskrit": "तस्माच्छास्त्रं प्रमाणं ते कार्याकार्यव्यवस्थितौ । \n ज्ञात्वा शास्त्रविधानोक्तं कर्म कर्तुमिहार्हसि ॥ २४ ॥"
                }          
             ]
        },
        {
            "id": 17,
            "name": "श्रद्धा के विभाग",
            "slokas": [
                {
                    "id": 1,
                    "sanskrit": "अर्जुन उवाच \n ये शास्त्रविधिमुत्सृज्य यजन्ते श्रद्धयान्विता: । \n तेषां निष्ठा तु का कृष्ण सत्त्वमाहो रजस्तम: ॥ १ ॥"
                },
                {
                    "id": 2,
                    "sanskrit": "श्रीभगवानुवाच \n त्रिविधा भवति श्रद्धा देहिनां सा स्वभावजा । \n सात्त्विकी राजसी चैव तामसी चेति तां श‍ृणु ॥ २ ॥"
                },
                {
                    "id": 3,
                    "sanskrit": "सत्त्वानुरूपा सर्वस्य श्रद्धा भवति भारत । \n श्रद्धामयोऽयं पुरुषो यो यच्छ्रद्ध: स एव स: ॥ ३ ॥"
                },
                {
                    "id": 4,
                    "sanskrit": "यजन्ते सात्त्विका देवान्यक्षरक्षांसि राजसा: । \n प्रेतान्भूतगणांश्चान्ये यजन्ते तामसा जना: ॥ ४ ॥"
                },
                {
                    "id": 5,
                    "sanskrit": "अशास्त्रविहितं घोरं तप्यन्ते ये तपो जना: । \n दम्भाहङ्कारसंयुक्ता: कामरागबलान्विता: ॥ ५ ॥"
                },
                {
                    "id": 6,
                    "sanskrit": "कर्षयन्त: शरीरस्थं भूतग्राममचेतस: । \n मां चैवान्त: शरीरस्थं तान्विद्ध्यासुरनिश्चयान् ॥ ६ ॥"
                },
                {
                    "id": 7,
                    "sanskrit": "आहारस्त्वपि सर्वस्य त्रिविधो भवति प्रिय: । \n यज्ञस्तपस्तथा दानं तेषां भेदमिमं श‍ृणु ॥ ७ ॥"
                },
                {
                    "id": 8,
                    "sanskrit": "आयु:सत्त्वबलारोग्यसुखप्रीतिविवर्धना: । \n रस्या: स्‍निग्धा: स्थिरा हृद्या आहारा: सात्त्विकप्रिया: ॥ ८ ॥"
                },
                {
                    "id": 9,
                    "sanskrit": "कट्‌वम्ललवणात्युष्णतीक्ष्णरूक्षविदाहिन: । \n आहारा राजसस्येष्टा दु:खशोकामयप्रदा: ॥ ९ ॥ "
                },
                {
                    "id": 10,
                    "sanskrit": "यातयामं गतरसं पूति पर्युषितं च यत् । \n उच्छिष्टमपि चामेध्यं भोजनं तामसप्रियम् ॥ १० ॥"
                },
                {
                    "id": 11,
                    "sanskrit": "अफलाकाङ्‌‍क्षिभिर्यज्ञो विधिदिष्टो य इज्यते । \n यष्टव्यमेवेति मन: समाधाय स सात्त्विक: ॥ ११ ॥"
                },
                {
                    "id": 12,
                    "sanskrit": "अभिसन्धाय तु फलं दम्भार्थमपि चैव यत् । \n इज्यते भरतश्रेष्ठ तं यज्ञं विद्धि राजसम् ॥ १२ ॥"
                },
                {
                    "id": 13,
                    "sanskrit": "विधिहीनमसृष्टान्नं मन्‍त्रहीनमदक्षिणम् । \n श्रद्धाविरहितं यज्ञं तामसं परिचक्षते ॥ १३ ॥"
                },
                {
                    "id": 14,
                    "sanskrit": "देवद्विजगुरुप्राज्ञपूजनं शौचमार्जवम् । \n ब्रह्मचर्यमहिंसा च शारीरं तप उच्यते ॥ १४ ॥"
                },
                {
                    "id": 15,
                    "sanskrit": "अनुद्वेगकरं वाक्यं सत्यं प्रियहितं च यत् । \n स्वाध्यायाभ्यसनं चैव वाङ्‍मयं तप उच्यते ॥ १५ ॥"
                },
                {
                    "id": 16,
                    "sanskrit": "मन:प्रसाद: सौम्यत्वं मौनमात्मविनिग्रह: । \n भावसंश‍ुद्धिरित्येतत्तपो मानसमुच्यते ॥ १६ ॥"
                },
                {
                    "id": 17,
                    "sanskrit": "श्रद्धया परया तप्‍तं तपस्तत्‍त्रिविधं नरै: । \n अफलाकाङ्‌‍क्षिभिर्युक्तै: सात्त्विकं परिचक्षते ॥ १७ ॥"
                },
                {
                    "id": 18,
                    "sanskrit": "सत्कारमानपूजार्थं तपो दम्भेन चैव यत् । \n क्रियते तदिह प्रोक्तं राजसं चलमध्रुवम् ॥ १८ ॥"
                },
                {
                    "id": 19,
                    "sanskrit": "मूढग्राहेणात्मनो यत्पीडया क्रियते तप: । \n परस्योत्सादनार्थं वा तत्तामसमुदाहृतम् ॥ १९ ॥"
                },
                {
                    "id": 20,
                    "sanskrit": "दातव्यमिति यद्दानं दीयतेऽनुपकारिणे । \n देशे काले च पात्रे च तद्दानं सात्त्विकं स्मृतम् ॥ २० ॥"
                },          
                {
                    "id": 21,
                    "sanskrit": "यत्तु प्रत्युपकारार्थं फलमुद्दिश्य वा पुन: । \n दीयते च परिक्ल‍ि‍ष्टं तद्दानं राजसं स्मृतम् ॥ २१ ॥"
                },          
                {
                    "id": 22,
                    "sanskrit": "अदेशकाले यद्दानमपात्रेभ्यश्च दीयते । \n असत्कृतमवज्ञातं तत्तामसमुदाहृतम् ॥ २२ ॥"
                },          
                {
                    "id": 23,
                    "sanskrit": "ॐ तत्सदिति निर्देशो ब्रह्मणस्त्रिविध: स्मृत: । \n ब्राह्मणास्तेन वेदाश्च यज्ञाश्च विहिता: पुरा ॥ २३ ॥"
                },          
                {
                    "id": 24,
                    "sanskrit": "तस्माद् ॐ इत्युदाहृत्य यज्ञदानतप:क्रिया: । \n प्रवर्तन्ते विधानोक्ता: सततं ब्रह्मवादिनाम् ॥ २४ ॥"
                },          
                {
                    "id": 25,
                    "sanskrit": "तदित्यनभिसन्धाय फलं यज्ञतप:क्रिया: । \n दानक्रियाश्च विविधा: क्रियन्ते मोक्षकाङ्‌‍क्षिभि: ॥ २५ ॥"
                },          
                {
                    "id": 26,
                    "sanskrit": "सद्भ‍ावे साधुभावे च सदित्येतत्प्रयुज्यते । \n प्रशस्ते कर्मणि तथा सच्छब्द: पार्थ युज्यते ॥ २६ ॥"
                },          
                {
                    "id": 27,
                    "sanskrit": "यज्ञे तपसि दाने च स्थिति: सदिति चोच्यते । \n कर्म चैव तदर्थीयं सदित्येवाभिधीयते ॥ २७ ॥"
                },          
                {
                    "id": 28,
                    "sanskrit": "अश्रद्धया हुतं दत्तं तपस्तप्‍तं कृतं च यत् । \n असदित्युच्यते पार्थ न च तत्प्रेत्य नो इह ॥ २८ ॥"
                }          
             ]
        },
        {
            "id": 18,
            "name": "उपसंहार-संन्यास की सिद्धि",
            "slokas": [
                {
                    "id": 1,
                    "sanskrit": "सन्न्यासस्य महाबाहो तत्त्वमिच्छामि वेदितुम् । \n त्यागस्य च हृषीकेश पृथक्केशिनिषूदन ॥ १ ॥"
                },
                {
                    "id": 2,
                    "sanskrit": "काम्यानां कर्मणां न्यासं सन्न्यासं कवयो विदु: । \n सर्वकर्मफलत्यागं प्राहुस्त्यागं विचक्षणा: ॥ २ ॥"
                },
                {
                    "id": 3,
                    "sanskrit": "त्याज्यं दोषवदित्येके कर्म प्राहुर्मनीषिण: । \n यज्ञदानतप:कर्म न त्याज्यमिति चापरे ॥ ३ ॥"
                },
                {
                    "id": 4,
                    "sanskrit": "निश्चयं श‍ृणु मे तत्र त्यागे भरतसत्तम । \n त्यागो हि पुरुषव्याघ्र त्रिविध: सम्प्रकीर्तित: ॥ ४ ॥"
                },
                {
                    "id": 5,
                    "sanskrit": "यज्ञदानतप:कर्म न त्याज्यं कार्यमेव तत् । \n यज्ञो दानं तपश्चैव पावनानि मनीषिणाम् ॥ ५ ॥"
                },
                {
                    "id": 6,
                    "sanskrit": "एतान्यपि तु कर्माणि सङ्गं त्यक्त्वा फलानि च । \n कर्तव्यानीति मे पार्थ निश्चितं मतमुत्तमम् ॥ ६ ॥"
                },
                {
                    "id": 7,
                    "sanskrit": "नियतस्य तु सन्न्यास: कर्मणो नोपपद्यते । \n मोहात्तस्य परित्यागस्तामस: परिकीर्तित: ॥ ७ ॥"
                },
                {
                    "id": 8,
                    "sanskrit": "दु:खमित्येव यत्कर्म कायक्ल‍ेशभयात्त्यजेत् । \n स कृत्वा राजसं त्यागं नैव त्यागफलं लभेत् ॥ ८ ॥"
                },
                {
                    "id": 9,
                    "sanskrit": "कार्यमित्येव यत्कर्म नियतं क्रियतेऽर्जुन । \n सङ्गं त्यक्त्वा फलं चैव स त्याग: सात्त्विको मत: ॥ ९ ॥"
                },
                {
                    "id": 10,
                    "sanskrit": "न द्वेष्ट्यकुशलं कर्म कुशले नानुषज्ज‍ते । \n त्यागी सत्त्वसमाविष्टो मेधावी छिन्नसंशय: ॥ १० ॥"
                },
                {
                    "id": 11,
                    "sanskrit": "न हि देहभृता शक्यं त्यक्तुं कर्माण्यशेषत: । \n यस्तु कर्मफलत्यागी स त्यागीत्यभिधीयते ॥ ११ ॥"
                },
                {
                    "id": 12,
                    "sanskrit": "अनिष्टमिष्टं मिश्रं च त्रिविधं कर्मण: फलम् । \n भवत्यत्यागिनां प्रेत्य न तु सन्न्यासिनां क्‍वचित् ॥ १२ ॥"
                },
                {
                    "id": 13,
                    "sanskrit": "पञ्चैतानि महाबाहो कारणानि निबोध मे । \n सांख्ये कृतान्ते प्रोक्तानि सिद्धये सर्वकर्मणाम् ॥ १३ ॥"
                },
                {
                    "id": 14,
                    "sanskrit": "अधिष्ठानं तथा कर्ता करणं च पृथग्विधम् । \n विविधाश्च पृथक्‍चेष्टा दैवं चैवात्र पञ्चमम् ॥ १४ ॥"
                },
                {
                    "id": 15,
                    "sanskrit": "शरीरवाङ्‍मनोभिर्यत्कर्म प्रारभते नर: । \n न्याय्यं वा विपरीतं वा पञ्चैते तस्य हेतव: ॥ १५ ॥"
                },
                {
                    "id": 16,
                    "sanskrit": "तत्रैवं सति कर्तारमात्मानं केवलं तु य: । \n पश्यत्यकृतबुद्धित्वान्न स पश्यति दुर्मति: ॥ १६ ॥"
                },
                {
                    "id": 17,
                    "sanskrit": "यस्य नाहंकृतो भावो बुद्धिर्यस्य न लिप्यते । \n हत्वापि स इमाँल्ल‍ोकान्न हन्ति न निबध्यते ॥ १७ ॥"
                },
                {
                    "id": 18,
                    "sanskrit": "ज्ञानं ज्ञेयं परिज्ञाता त्रिविधा कर्मचोदना । \n करणं कर्म कर्तेति त्रिविध: कर्मसङ्‍ग्रह: ॥ १८ ॥"
                },
                {
                    "id": 19,
                    "sanskrit": "ज्ञानं कर्म च कर्ता च त्रिधैव गुणभेदत: । \n प्रोच्यते गुणसंख्याने यथावच्छृणु तान्यपि ॥ १९ ॥"
                },
                {
                    "id": 20,
                    "sanskrit": "सर्वभूतेषु येनैकं भावमव्ययमीक्षते । \n अविभक्तं विभक्तेषु तज्ज्ञानं विद्धि सात्त्विकम् ॥ २० ॥"
                },          
                {
                    "id": 21,
                    "sanskrit": "पृथक्त्वेन तु यज्ज्ञानं नानाभावान्पृथग्विधान् । \n वेत्ति सर्वेषु भूतेषु तज्ज्ञानं विद्धि राजसम् ॥ २१ ॥"
                },          
                {
                    "id": 22,
                    "sanskrit": "यत्तु कृत्स्नवदेकस्मिन्कार्ये सक्तमहैतुकम् । \n अतत्त्वार्थवदल्पं च तत्तामसमुदाहृतम् ॥ २२ ॥"
                },          
                {
                    "id": 23,
                    "sanskrit": "नियतं सङ्गरहितमरागद्वेषत: कृतम् । \n अफलप्रेप्सुना कर्म यत्तत्सात्त्विकमुच्यते ॥ २३ ॥"
                },          
                {
                    "id": 24,
                    "sanskrit": "यत्तु कामेप्सुना कर्म साहङ्कारेण वा पुन: । \n क्रियते बहुलायासं तद्राजसमुदाहृतम् ॥ २४ ॥"
                },          
                {
                    "id": 25,
                    "sanskrit": "अनुबन्धं क्षयं हिंसामनपेक्ष्य च पौरुषम् । \n मोहादारभ्यते कर्म यत्तत्तामसमुच्यते ॥ २५ ॥"
                },          
                {
                    "id": 26,
                    "sanskrit": "मुक्तसङ्गोऽनहंवादी धृत्युत्साहसमन्वित: । \n सिद्ध्यसिद्ध्योर्निर्विकार: कर्ता सात्त्विक उच्यते ॥ २६ ॥"
                },          
                {
                    "id": 27,
                    "sanskrit": "रागी कर्मफलप्रेप्सुर्लुब्धो हिंसात्मकोऽश‍ुचि: । \n हर्षशोकान्वित: कर्ता राजस: परिकीर्तित: ॥ २७ ॥"
                },          
                {
                    "id": 28,
                    "sanskrit": "अयुक्त: प्राकृत: स्तब्ध: शठो नैष्कृतिकोऽलस: । \n विषादी दीर्घसूत्री च कर्ता तामस उच्यते ॥ २८ ॥"
                },          
                {
                    "id": 29,
                    "sanskrit": "बुद्धेर्भेदं धृतेश्चैव गुणतस्त्रिविधं श‍ृणु । \n प्रोच्यमानमशेषेण पृथक्त्वेन धनञ्जय ॥ २९ ॥"
                },          
                {
                    "id": 30,
                    "sanskrit": "प्रवृत्तिं च निवृत्तिं च कार्याकार्ये भयाभये । \n बन्धं मोक्षं च या वेत्ति बुद्धि: सा पार्थ सात्त्विकी ॥ ३० ॥"
                },          
                {
                    "id": 31,
                    "sanskrit": "यया धर्ममधर्मं च कार्यं चाकार्यमेव च । \n अयथावत्प्रजानाति बुद्धि: सा पार्थ राजसी ॥ ३१ ॥"
                },          
                {
                    "id": 32,
                    "sanskrit": "अधर्मं धर्ममिति या मन्यते तमसावृता । \n सर्वार्थान्विपरीतांश्च बुद्धि: सा पार्थ तामसी ॥ ३२ ॥"
                },          
                {
                    "id": 33,
                    "sanskrit": "धृत्या यया धारयते मन:प्राणेन्द्रियक्रिया: । \n योगेनाव्यभिचारिण्या धृति: सा पार्थ सात्त्विकी ॥ ३३ ॥"
                },          
                {
                    "id": 34,
                    "sanskrit": "यया तु धर्मकामार्थान्धृत्या धारयतेऽर्जुन । \n प्रसङ्गेन फलाकाङ्क्षी धृति: सा पार्थ राजसी ॥ ३४ ॥"
                },          
                {
                    "id": 35,
                    "sanskrit": "यया स्वप्‍नं भयं शोकं विषादं मदमेव च । \n न विमुञ्चति दुर्मेधा धृति: सा पार्थ तामसी ॥ ३५ ॥"
                },          
                {
                    "id": 36,
                    "sanskrit": "सुखं त्विदानीं त्रिविधं श‍ृणु मे भरतर्षभ । \n अभ्यासाद्रमते यत्र दु:खान्तं च निगच्छति ॥ ३६ ॥"
                },          
                {
                    "id": 37,
                    "sanskrit": "यत्तदग्रे विषमिव परिणामेऽमृतोपमम् । \n तत्सुखं सात्त्विकं प्रोक्तमात्मबुद्धिप्रसादजम् ॥ ३७ ॥"
                },          
                {
                    "id": 38,
                    "sanskrit": "विषयेन्द्रियसंयोगाद्यत्तदग्रेऽमृतोपमम् । \n परिणामे विषमिव तत्सुखं राजसं स्मृतम् ॥ ३८ ॥"
                },          
                {
                    "id": 39,
                    "sanskrit": "यदग्रे चानुबन्धे च सुखं मोहनमात्मन: । \n निद्रालस्यप्रमादोत्थं तत्तामसमुदाहृतम् ॥ ३९ ॥"
                },          
                {
                    "id": 40,
                    "sanskrit": "न तदस्ति पृथिव्यां वा दिवि देवेषु वा पुन: । \n सत्त्वं प्रकृतिजैर्मुक्तं यदेभि: स्यात्‍त्रिभिर्गुणै: ॥ ४० ॥"
                },          
                {
                    "id": 41,
                    "sanskrit": "ब्राह्मणक्षत्रियविशां श‍ूद्राणां च परन्तप । \n कर्माणि प्रविभक्तानि स्वभावप्रभवैर्गुणै: ॥ ४१ ॥"
                },          
                {
                    "id": 42,
                    "sanskrit": "शमो दमस्तप: शौचं क्षान्तिरार्जवमेव च । \n ज्ञानं विज्ञानमास्तिक्यं ब्रह्मकर्म स्वभावजम् ॥ ४२ ॥"
                },          
                {
                    "id": 43,
                    "sanskrit": "शौर्यं तेजो धृतिर्दाक्ष्यं युद्धे चाप्यपलायनम् । \n दानमीश्वरभावश्च क्षात्रं कर्म स्वभावजम् ॥ ४३ ॥"
                },          
                {
                    "id": 44,
                    "sanskrit": "कृषिगोरक्ष्यवाणिज्यं वैश्यकर्म स्वभावजम् । \n परिचर्यात्मकं कर्म श‍ूद्रस्यापि स्वभावजम् ॥ ४४ ॥"
                },          
                {
                    "id": 45,
                    "sanskrit": "स्वे स्वे कर्मण्यभिरत: संसिद्धिं लभते नर \n स्वकर्मनिरत: सिद्धिं यथा विन्दति तच्‍छृणु ॥ ४५ ॥"
                },          
                {
                    "id": 46,
                    "sanskrit": "यत: प्रवृत्तिर्भूतानां येन सर्वमिदं ततम् । \n स्वकर्मणा तमभ्यर्च्य सिद्धिं विन्दति मानव: ॥ ४६ ॥"
                },          
                {
                    "id": 47,
                    "sanskrit": "श्रेयान्स्वधर्मो विगुण: परधर्मात्स्वनुष्ठितात् । \n स्वभावनियतं कर्म कुर्वन्नाप्‍नोति किल्बिषम् ॥ ४७ ॥"
                },          
                {
                    "id": 48,
                    "sanskrit": "सहजं कर्म कौन्तेय सदोषमपि न त्यजेत् । \n सर्वारम्भा हि दोषेण धूमेनाग्न‍िरिवावृता: ॥ ४८ ॥"
                },          
                {
                    "id": 49,
                    "sanskrit": "असक्तबुद्धि: सर्वत्र जितात्मा विगतस्पृह: । \n नैष्कर्म्यसिद्धिं परमां सन्न्यासेनाधिगच्छति ॥ ४९ ॥"
                },          
                {
                    "id": 50,
                    "sanskrit": "सिद्धिं प्राप्‍तो यथा ब्रह्म तथाप्‍नोति निबोध मे । \n समासेनैव कौन्तेय निष्ठा ज्ञानस्य या परा ॥ ५० ॥"
                },          
                {
                    "id": 51,
                    "sanskrit": "बुद्ध्या विश‍ुद्धया युक्तो धृत्यात्मानं नियम्य च । \n शब्दादीन्विषयांस्त्यक्त्वा रागद्वेषौ व्युदस्य च ॥ ५१ ॥"
                },          
                {
                    "id": 52,
                    "sanskrit": "विविक्तसेवी लघ्वाशी यतवाक्कायमानस: । \n ध्यानयोगपरो नित्यं वैराग्यं समुपाश्रित: ॥ ५२ ॥"
                },          
                {
                    "id": 53,
                    "sanskrit": "अहङ्कारं बलं दर्पं कामं क्रोधं परिग्रहम् । \n विमुच्य निर्मम: शान्तो ब्रह्मभूयाय कल्पते ॥ ५३ ॥"
                },          
                {
                    "id": 54,
                    "sanskrit": "ब्रह्मभूत: प्रसन्नात्मा न शोचति न काङ्क्षति । \n सम: सर्वेषु भूतेषु मद्भ‍‍क्तिं लभते पराम् ॥ ५४ ॥"
                },          
                {
                    "id": 55,
                    "sanskrit": "भक्त्य‍ा मामभिजानाति यावान्यश्चास्मि तत्त्वत: । \n ततो मां तत्त्वतो ज्ञात्वा विशते तदनन्तरम् ॥ ५५ ॥"
                },          
                {
                    "id": 56,
                    "sanskrit": "सर्वकर्माण्यपि सदा कुर्वाणो मद्‍व्यपाश्रय: । \n मत्प्रसादादवाप्‍नोति शाश्वतं पदमव्ययम् ॥ ५६ ॥"
                },          
                {
                    "id": 57,
                    "sanskrit": "चेतसा सर्वकर्माणि मयि सन्न्यस्य मत्पर: । \n बुद्धियोगमुपाश्रित्य मच्च‍ित्त: सततं भव ॥ ५७ ॥"
                },          
                {
                    "id": 58,
                    "sanskrit": "मच्च‍ित्त: सर्वदुर्गाणि मत्प्रसादात्तरिष्यसि । \n अथ चेत्त्वमहङ्कारान्न श्रोष्यसि विनङ्‍क्ष्यसि ॥ ५८ ॥"
                },          
                {
                    "id": 59,
                    "sanskrit": "यदहङ्कारमाश्रित्य न योत्स्य इति मन्यसे । \n मिथ्यैष व्यवसायस्ते प्रकृतिस्त्वां नियोक्ष्यति ॥ ५९ ॥"
                },          
                {
                    "id": 60,
                    "sanskrit": "स्वभावजेन कौन्तेय निबद्ध: स्वेन कर्मणा । \n कर्तुं नेच्छसि यन्मोहात्करिष्यस्यवशोऽपि तत् ॥ ६० ॥"
                },          
                {
                    "id": 61,
                    "sanskrit": "ईश्वर: सर्वभूतानां हृद्देशेऽर्जुन तिष्ठति । \n भ्रामयन्सर्वभूतानि यन्‍त्रारूढानि मायया ॥ ६१ ॥"
                },          
                {
                    "id": 62,
                    "sanskrit": "तमेव शरणं गच्छ सर्वभावेन भारत । \n तत्प्रसादात्परां शान्तिं स्थानं प्राप्स्यसि शाश्वतम् ॥ ६२ ॥"
                },          
                {
                    "id": 63,
                    "sanskrit": "इति ते ज्ञानमाख्यातं गुह्याद्‍‍गुह्यतरं मया । \n विमृश्यैतदशेषेण यथेच्छसि तथा कुरु ॥ ६३ ॥"
                },          
                {
                    "id": 64,
                    "sanskrit": "सर्वगुह्यतमं भूय: श‍ृणु मे परमं वच: । \n इष्टोऽसि मे दृढमिति ततो वक्ष्यामि ते हितम् ॥ ६४ ॥"
                },          
                {
                    "id": 65,
                    "sanskrit": "मन्मना भव मद्भ‍क्तो मद्याजी मां नमस्कुरु । \n मामेवैष्यसि सत्यं ते प्रतिजाने प्रियोऽसि मे ॥ ६५ ॥"
                },          
                {
                    "id": 66,
                    "sanskrit": "सर्वधर्मान्परित्यज्य मामेकं शरणं व्रज । \n अहं त्वां सर्वपापेभ्यो मोक्षयिष्यामि मा श‍ुच: ॥ ६६ ॥"
                },          
                {
                    "id": 67,
                    "sanskrit": "इदं ते नातपस्काय नाभक्ताय कदाचन । \n न चाश‍ुश्रूषवे वाच्यं न च मां योऽभ्यसूयति ॥ ६७ ॥"
                },          
                {
                    "id": 68,
                    "sanskrit": "इय इदं परमं गुह्यं मद्भ‍क्तेष्वभिधास्यति । \n भक्तिं मयि परां कृत्वा मामेवैष्यत्यसंशय: ॥ ६८ ॥"
                },          
                {
                    "id": 69,
                    "sanskrit": "न च तस्मान्मनुष्येषु कश्चिन्मे प्रियकृत्तम: । \n भविता न च मे तस्मादन्य: प्रियतरो भुवि ॥ ६९ ॥"
                },          
                {
                    "id": 70,
                    "sanskrit": "अध्येष्यते च य इमं धर्म्यं संवादमावयो: । \n ज्ञानयज्ञेन तेनाहमिष्ट: स्यामिति मे मति: ॥ ७० ॥"
                },          
                {
                    "id": 71,
                    "sanskrit": "श्रद्धावाननसूयश्च श‍ृणुयादपि यो नर: । \n सोऽपि मुक्त: शुभाँल्ल‍ोकान्प्राप्‍नुयात्पुण्यकर्मणाम् ॥ ७१ ॥"
                },          
                {
                    "id": 72,
                    "sanskrit": "कच्च‍िदेतच्छ्रुतं पार्थ त्वयैकाग्रेण चेतसा । \n कच्च‍िदज्ञानसम्मोह: प्रणष्टस्ते धनञ्जय ॥ ७२ ॥"
                },          
                {
                    "id": 73,
                    "sanskrit": "नष्टो मोह: स्मृतिर्लब्धा त्वत्प्रसादान्मयाच्युत । \n स्थितोऽस्मि गतसन्देह: करिष्ये वचनं तव ॥ ७३ ॥"
                },          
                {
                    "id": 74,
                    "sanskrit": "इत्यहं वासुदेवस्य पार्थस्य च महात्मन: । \n संवादमिममश्रौषमद्भुतं रोमहर्षणम् ॥ ७४ ॥"
                },          
                {
                    "id": 75,
                    "sanskrit": "व्यासप्रसादाच्छ्रुतवानेतद्‍गुह्यमहं परम् । \n योगं योगेश्वरात्कृष्णात्साक्षात्कथयत: स्वयम् ॥ ७५ ॥"
                },          
                {
                    "id": 76,
                    "sanskrit": "राजन्संस्मृत्य संस्मृत्य संवादमिममद्भुतम् । \n केशवार्जुनयो: पुण्यं हृष्यामि च मुहुर्मुहु: ॥ ७६ ॥"
                },          
                {
                    "id": 77,
                    "sanskrit": "तच्च‍ संस्मृत्य संस्मृत्य रूपमत्यद्भुतं हरे: । \n विस्मयो मे महान्‍राजन्हृष्यामि च पुन: पुन: ॥ ७७ ॥"
                },          
                {
                    "id": 78,
                    "sanskrit": "यत्र योगेश्वर: कृष्णो यत्र पार्थो धनुर्धर: । \n तत्र श्रीर्विजयो भूतिर्ध्रुवा नीतिर्मतिर्मम ॥ ७८ ॥"
                }          
             ]
        }

    ]
}